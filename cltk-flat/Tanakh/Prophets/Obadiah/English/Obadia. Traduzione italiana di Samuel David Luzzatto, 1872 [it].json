{
    "text": {
        "0_Chapter, 0_Verse": "Vaticinio di Obadia. Dice così il Signore intorno alla nazione idumea. Abbiamo udito una notizia da parte del Signore, un nunzio fu mandato tra le genti (a dire): Alzatevi, e leviamci a moverle guerra.",
        "0_Chapter, 1_Verse": "Io t'avea costituita piccolissima tra le genti, spregiata eri assai. ",
        "0_Chapter, 2_Verse": "L'orgoglio del tuo cuore ti sedusse, tu, abitante in alta sede, nelle fessure delle rocce; dicevi nel tuo cuore. Chi mi trarrà giù a terra?",
        "0_Chapter, 3_Verse": "Se tu ti alzassi come l'aquila, e se tra le stelle fosse posto il tuo nido, di là pure io ti trarrei giù, dice il Signore.",
        "0_Chapter, 4_Verse": "Ti vennero i ladri, oppure notturni predatori? Come mai sei così rovinata? Avrebbero rubato il loro bisogno [e avrebberti lasciato qualche cosa]. Ti vennero vendemmiatori? Avrebber lasciato i racimoli. ",
        "0_Chapter, 5_Verse": "Come mai fu frugato Esaù, furono investigati (e depredati) i suoi tesori?",
        "0_Chapter, 6_Verse": "Sino al confine ti mandarono tutti i tuoi alleati; ti sedussero, e vi riuscirono, i tuoi amici; (coloro che mangiavano) il tuo pane posero una trappola sotto di te. Egli nulla comprende. ",
        "0_Chapter, 7_Verse": "Sì, in quel giorno, dice il Signore, farò mancare i savj nell'Idumea, e l'intelligenza nel monte di Esaù. ",
        "0_Chapter, 8_Verse": "I tuoi prodi, o Temàn, resteranno rotti; in guisa che nel monte d'Esaù verran meno gli uomini, per la carnificina. ",
        "0_Chapter, 9_Verse": "Per l'inquità usata verso il tuo fratello Giacobbe sarai coperto d'ignominia, e sarai distrutto in perpetuo. ",
        "0_Chapter, 10_Verse": "(Per l'inquità da te usata) quando te ne stavi indifferente, mentre stranieri menavan captive le sue truppe; e quando estranei entravano le sue porte, e tiravan le sorti sopra Gerusalemme, eri anche tu quale uno di loro. ",
        "0_Chapter, 11_Verse": "Non dovevi stare a vedere nel giorno del tuo fratello, nel giorno (cioè) della sua calamità; non dovevi rallegrarti intorno ai figli della Giudea nel dì che perivano, e non dovevi insultarli nel dì della distretta. ",
        "0_Chapter, 12_Verse": "Non dovevi introdurti nelle città del mio popolo nel dì della loro rovina, non dovevi stare anche tu a vedere il suo male nel dì della sua calamità, e non dovevi portar la mano sopra le sue sostanze nel giorno della sua sventura. ",
        "0_Chapter, 13_Verse": "E non dovevi startene all'imboccatura delle strade, per distruggere i suoi fuggitivi; e non dovevi consegnare (ai nemici) i suoi avanzi, nel dì della distretta. ",
        "0_Chapter, 14_Verse": "Perocchè prossimo è il giorno del Signore su tutte le genti: come facesti sarà fatto a te, il meritato guiderdone ti piomberà sul capo. ",
        "0_Chapter, 15_Verse": "Poichè come voi [Israeliti] avete bevuto [l'amaro calice] sul monte a me sacro, così beranno tutte le genti circonvicine; beranno, e tracanneranno, e diverranno come se non avessero esistito. ",
        "0_Chapter, 16_Verse": "Ma nel monte di Sion resterà un avanzo, ed esso (monte) sarà santo [servirà d'asilo]; e la casa di Giacobbe possederà (di nuovo) i proprj possedimenti. ",
        "0_Chapter, 17_Verse": "La casa di Giacobbe sarà (qual) fuoco, e la casa di Giuseppe (qual) fiamma, e la casa di Esaù (qual) paglia, e prenderanne fuoco e saranne consunta; e non resterà residuo della casa di Esaù, poichè egli è il Signore che parlò.",
        "0_Chapter, 18_Verse": "Quei del mezzodì [della Giudea] possederanno il monte di Esaù, e quei del piano, il paese de' Filistei; possederanno eziandio le terre efraimitiche e samaritiche, e Binjamìn (possederà) Ghileàd. ",
        "0_Chapter, 19_Verse": "E queste truppe dei figli d'Israel menate in cattività, che trovansi tra i Fenicj, sino Sarepta, e quelli di Gerusalemme trasportati in Sefaràd, possederanno le città del mezzodì.",
        "0_Chapter, 20_Verse": "Liberatori saliranno al monte di Sion, per pronunziar sentenza intorno al monte di Esaù; e la sovranità apparterrà al Signore. "
    },
    "meta": "Chapter-Verse",
    "work": "Obadiah"
}