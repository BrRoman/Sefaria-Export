{
    "text": {
        "1_Shabbat, 0_Kabbalat Shabbat, 0_Yedid Nefesh, 0_Paragraph": "Lelkem számára oly kedves, könyörületes Atya, húzd közel magadhoz szolgádat. Hadd fusson szolgád, mint a szarvas, meghajolni dicsőséged előtt. Legyen ragaszkodásod édesebb a méznél vagy más finomságnál.",
        "1_Shabbat, 0_Kabbalat Shabbat, 0_Yedid Nefesh, 1_Paragraph": "Dicsőséges, a világ legtündöklőbb ragyogása, lelkem epekedik szeretetedért. Kérlek, Istenem, gyógyítsd meg azáltal, hogy feltárod tündök-lésed gyönyörűségét. Akkor erőre kap, és meggyógyul, örökké örvendő boldogsággal.",
        "1_Shabbat, 0_Kabbalat Shabbat, 0_Yedid Nefesh, 2_Paragraph": "Kezdetektől Való, ébressz irgalmat irántam, és könyörülj szeretett fiadon. Mert régóta epedezem, hogy láthassam pompás tündöklésed. Ez szívem vágya. Könyörülj rajtam, ne rejtőzz el előlem!",
        "1_Shabbat, 0_Kabbalat Shabbat, 0_Yedid Nefesh, 3_Paragraph": "Fedd fel magad, kedves, és terjeszd ki rám békéd menedékét. Szikrázzon a föld dicsőségtől, boldogok leszünk, és veled ünneplünk. Kedves, légy gyors, mert az idő elérkezett. Fogadj minket jóindulatodba, mint a régmúlt napjaiban.",
        "1_Shabbat, 0_Kabbalat Shabbat, 1_Psalm 95, 1_Paragraph": "Gyertek, énekeljünk az Örökkévalónak, hívjuk fennhangon a megváltásunk szirtjét! Üdvözöljük hálaadással, és hívjuk Őt magasztaló énekekkel! Mert nagy az Örökkévaló, és hatalmas Király minden égiek felett. Kezében vannak a Föld rejtett titkai, és Övé a hegyek csúcsai. Mert Övé a tengerek, melyeket ő készített, és a szárazföld, melyet ő formázott. Gyertek, boruljunk le Elé, hajtsunk térdet Isten előtt, aki minket teremtett. Mert Ő Istenünk, mi pedig az Ő nyája, és bárányai – akár még ma, ha figyelünk hívó szavára. Ne keményítsétek meg szíveteket, mint a Viszály Forrásánál, azon a napon, mikor perlekedtetek a Sivatagban; amikor őseitek próbára tettek Engem, annak ellenére, hogy látták cselekedeteimet. Negyven évig haragudtam a nemzedékre, majd azt mondtam: keményszívű nép ez, és ismeri útjaimat. Ezért megfogadtam haragomban, hogy nem léphetnek be megelégedésem földjére.",
        "1_Shabbat, 0_Kabbalat Shabbat, 2_Psalm 96, 0_Paragraph": "Énekeljetek új dalt az Örökkévalóhoz, énekeljen hozzá mindenki a Földön! Énekeljetek az Örökkévalóhoz, áldjátok nevét, hirdessétek megváltását minden nap! Meséljetek dicsőségéről a népek között, csodatetteiről a nemzetek között. Mert nagy az Örökkévaló, és nagy a magasztalása, félelmetes ő minden égiek felett. Mert a népek istenei semmik – de az Örökkévaló az egek teremtője. Színe előtt dicsőség és fenség, szentélyében erő és ragyogás. Népek nemzetségei, mutassatok az Örökkévalónak dicsőséget és hatalmat! Mutassátok az Örökkévalónak, hogy méltóak vagytok nevéhez; fogjátok áldozatotokat, és gyertek udvarára! Boruljatok le az Örökkévaló előtt, a szentség ereje előtt, féljetek előtte ti mind a Földön! Hirdessétek a népek között: az Örökkévaló az uralkodó, és valóban, a világ még csak meg sem tántorodik; Ő fog igazságosan ítélkezni a népek felett. Az egek boldogak lesznek, és a föld örvendezni fog; morajlani fog a tenger és minden ami benne van. A mező egésze ujjong majd, és a fák boldogan fognak énekelni az Örökkévaló előtt, mert jön; jön, hogy ítélkezzen a föld felett. Igazságosan fog bíráskodni a világ felett, és hitelességével a népek felett.",
        "1_Shabbat, 0_Kabbalat Shabbat, 3_Psalm 97, 0_Paragraph": "Amikor az Örökkévaló uralkodik majd, ujjong a föld, ünnepel a sok sziget! Felhő és sűrű sötétség veszi Őt körül, jog és igazság trónjának támasza. Tűz lobog előtte, s megemészti ellenségeit körös-körül. Villámai megvilágítják a világot, a föld látni fogja és megremeg. A hegyek elolvadnak, mint a viasz, az Örökkévaló, világ urának tekintete előtt. Az egek hirdetik majd igazságosságát, és a népek látják majd dicsőségét. Szégyenben maradnak majd a bálványok imádói, akik hiábavaló istenekkel dicsekszenek; a hatalmasságok mind térdre hullnak előtte. Cion hallja majd, és vigad; Júda leányai ujjonganak ítéleteid miatt, Örökkévaló. Mert Te vagy, Örökkévaló, a legfelsőbb az egész föld felett, messze fönségesebb minden hatalmasságnál. Akik szeretik az Örökkévalót: gyűlöljétek a rosszat! Őrzi a jámborok lelkét, megmenti őket a gonoszok kezétől. Fény ragyog fel az igaznak, és öröm a becsületes szívűeknek. Örüljetek igazak az Örökkévalóban, és adjatok hálát szent nevének említésekor!",
        "1_Shabbat, 0_Kabbalat Shabbat, 4_Psalm 98, 0_Paragraph": "Zsoltár: Énekeljetek új dalt az Örökkévalónak, mert csodákat művelt, saját jobbja és szent karja segítette. Az Örökkévaló kinyilvánította megváltását, igazságosságát feltárta a népek szeme előtt. Megemlékezett jóságáról és hűségéről Izrael háza iránt; a föld minden határa látta Istenünk megváltását. Ujjongjon az Örökkévalónak a föld minden népe; nyissátok ajkaitokat öröménekre és vigadásra! Zenéljetek az Örökkévalónak hárfával; hárfával és dicsőítés dalával! Trombita és kürt hangjával ujjongjatok a Király, az Örökkévaló előtt! Harsog majd a tenger és ami betölti, a világ és lakói. Folyók tapsolnak majd kezeikkel, a hegyek együtt ujjonganak majd. Az Örökkévaló előtt, mert jön, hogy ítélkezzen a föld felett; igazságosan fog bíráskodni a világ felett, és méltányosan a népek felett.",
        "1_Shabbat, 0_Kabbalat Shabbat, 5_Psalm 99, 0_Paragraph": "Amikor az Örökkévaló uralkodik majd, a népek reszketni fognak; a föld megremeg előtte, ki a kerubokon trónol. Az Örökkévaló előtt, aki Cion nagyja, aki fönséges minden nép felett. Dicsőítik majd nagy és félelmetes neved, mert szent az! Hatalmas a Király, aki az igazságosságot szereti. Te tetted le a méltányosság alapját; Te alkottad Jákob jogosságát és igazságosságát. Magasztaljátok az Örökkévalót, Istenünket, hajtsatok térdet zsámolya előtt; szent Ő! Mózes és Áron a papjai közt, és Sámuel azok közt, akik az Ő nevét hívják: hívták az Örökkévalót, és Ő válaszolt nekik. A felhőoszlopból beszélt hozzájuk; engedelmeskedtek tanúságának és minden rendeletnek, amit nekik adott. Örökkévaló, Istenünk, Te feleltél nekik; kegyelmes Isten voltál hozzájuk, büntetője vétkeiknek. Magasztaljátok az Örökkévalót, Istenünket, boruljatok le szent hegyén, mert szent az Örökkévaló, a mi Istenünk.",
        "1_Shabbat, 0_Kabbalat Shabbat, 6_Psalm 29, 0_Paragraph": "Dávid zsoltára. Adjátok meg az Örökkévalónak, hatalmasságok gyermekei; adjátok meg az Örökkévalónak a tiszteletet és a hatalmat! Adjátok meg az Örökkévalónak nevéhez illő dicsőséget, boruljatok le az Örökkévaló előtt szentségének helyén! Az Örökkévaló hangja a vizek fölött van, a Dicsőséges Isten mennydörög; az Örökkévaló a hatalmas vizek fölött van. Az Örökkévaló hangja hatalmas, az Örökkévaló hangja fenséges. Az Örökkévaló hangja cédrusokat tör; az Örökkévaló összezúzza Libanon cédrusait. Táncoltatja, mint valami borjút; Libanont és Szirjont, mint fiatal bivalyokat. Az Örökkévaló hangja tűznek lángjával hasít; az Örökkévaló hangja megremegteti a pusztát, az Örökkévaló megremegteti Kádés pusztáját. Az Örökkévaló hangja megrémiszti a szarvasokat, megritkítja az erdőket; míg Szentélyében mindenki azt hirdeti: dicsőség! Az Örökkévaló trónolt az özönvíz felett, az Örökkévaló királyként trónol mindörökké. Az Örökkévaló erőt ad majd népének, az Örökkévaló békével áldja meg majd népét.",
        "1_Shabbat, 0_Kabbalat Shabbat, 7_Ana Bekoach, 0_Paragraph": "Kérünk, jobbod erejével szabadítsd meg a megkötözöttet! Fogadd népet énekét, emelj fel bennünket, tisztíts meg minket, félelmetes [Isten]! Kérünk, hatalmas [Isten], védelmezd szemed fényeként azokat, akik Egységedet követik. Áldd meg, tisztítsd meg őket, könyörülj rajtuk, jutalmazd őket örökké igazságosságoddal! Hatalmas, Szent, nagy jóságoddal vezesd gyülekezetedet! Egyedi, Büszke, fordulj néped felé, akik emlékeznek szentségedre. Fogadd el siralmainkat, és hallgasd meg kiáltásunkat, Titkok Tudója! Áldott dicsőséges uralkodásának neve örökkön örökké!",
        "1_Shabbat, 0_Kabbalat Shabbat, 8_Lekha Dodi, 0_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 1_Paragraph": "Őrizd meg és emlékezz – egy szóként hallottuk fel az egyetlen Isten szavát. Az Örökkévaló egy és a neve egy, amit magasztalni és dicsőíteni lehet.",
        "1_Shabbat, 0_Kabbalat Shabbat, 8_Lekha Dodi, 2_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 3_Paragraph": "Menjünk üdvözölni a Sábbátot, mert az az áldás forrása, a kezdetek kezdete óta kitüntetett nap az, a teremtésben az utolsó, de szándékban az első.",
        "1_Shabbat, 0_Kabbalat Shabbat, 8_Lekha Dodi, 4_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 5_Paragraph": "Király szentélye, fejedelmi város, kelj fel a hatalmas kavarodásból; eleget voltál a sírás völgyében, de Ő majd megkönyörül rajtad.",
        "1_Shabbat, 0_Kabbalat Shabbat, 8_Lekha Dodi, 6_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 7_Paragraph": "Rázd le a port magadról, kelj fel; ölts magadra pompás ruhát, Én népem; a betlehemi Jisáj fia által; közelíts lelkemhez – mentsd meg azt!",
        "1_Shabbat, 0_Kabbalat Shabbat, 8_Lekha Dodi, 8_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 9_Paragraph": "Ébredj, ébredj, mert eljött a fényed, kelj fel és ragyogj! Ébredj, ébredj, énekelj dalt! Az Örökkévaló dicsősége rajtad mutatkozik meg!",
        "1_Shabbat, 0_Kabbalat Shabbat, 8_Lekha Dodi, 10_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 11_Paragraph": "Ne érezd magad megszégyenülve és megalázva! Mire a lehangoltság és a bánat? Benned lel lesújtott népem menedéket, mikor majd újjáépül a város a dombtetőn.",
        "1_Shabbat, 0_Kabbalat Shabbat, 8_Lekha Dodi, 12_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 13_Paragraph": "Elnyomóid legyenek eltiporva, és távozzanak a téged gyötrők, úgy örvend majd neked Istened, ahogy a vőlegény örül a menyasszonynak.",
        "1_Shabbat, 0_Kabbalat Shabbat, 8_Lekha Dodi, 14_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 15_Paragraph": "Terjeszkedj jobbra és balra hatalmasan, magasztald az Örökkévaló hatalmát, Perec leszármazottja által; és akkor majd boldogok és vidámak leszünk.",
        "1_Shabbat, 0_Kabbalat Shabbat, 8_Lekha Dodi, 16_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 8_Lekha Dodi, 17_Paragraph": "Gyere békében, férjed ékessége, örömmel és vidámsággal, a kiválasztott nép hűségesei közé! Jöjj, menyasszony, jöjj, menyasszony!",
        "1_Shabbat, 0_Kabbalat Shabbat, 8_Lekha Dodi, 18_Paragraph": "Gyere, barátom, üdvözöljük a menyasszonyt, fogadjuk a Sábbátot!",
        "1_Shabbat, 0_Kabbalat Shabbat, 9_Psalm 92, 0_Paragraph": "Zsoltár a Sábbát napjára. Jó hálát adni az Örökkévalónak, dícséretet énekelni nevednek, Magasságos, hirdetni reggel jótetteidet, éjszaka meg hűségedet. Tízhúrúval és lanttal, énekkel és hárfával. Mert megörvendeztettél tetteiddel, Örökkévaló; öröméneket zengek kezed munkája láttán. Milyen hatalmasak a tetteid, Örökkévaló; milyen mélyek gondolataid! Az értelmetlen ember nem értheti, a balga nem foghatja fel soha: mikor a bűnösök növekednek, mint a fű, a gonosztevők meg virágzanak – hogy örökre elpusztuljanak. De Te fenséges maradsz mindörökké, Örökkévaló. Lásd, ellenségeid, Örökkévaló, elpusztulnak mind, a gonosztevők mind szertefoszlanak. De büszkeségemet felemeled, mint bivalyt, és átitatsz színtiszta olajjal. Szemeim látták szemfüles ellenségeimet; fülem meghallja a nekem ártókat, mikor felkelnek ellenem. Az igaz ember kivirágzik majd, mint a pálma; magasra nő, mint a libanoni cédrus. Az Örökkévaló házában vannak elültetve, Istenünk csarnokában kivirágzanak. Még öregkorukban is gyümölcsöt teremnek, életerősek és frissek lesznek – hogy hirdessék: az Örökkévaló igazságos, ő az én Sziklám, hamisság nincsen benne.",
        "1_Shabbat, 0_Kabbalat Shabbat, 10_Psalm 93, 0_Paragraph": "Amikor az Örökkévaló uralkodik, fenségbe öltözik majd; az Örökkévaló erőbe öltözik, és hatalommal övezi fel magát; még szilárd alapot is vet, nehogy meginogjon a világ. Trónod a régi idők óta áll; Te vagy öröktől fogva. Mint a folyók emelkednek, Örökkévaló, mint a folyók, úgy emelték fel hangjukat; mint a folyók, úgy emelkedett ártalmasságuk. Hatalmasabb a rengeteg víz zúgásánál; hatalmasabb, mint a tenger hullámai – Te mindennél hatalmasabb vagy a magasságokban, Örökkévaló. Bizonyítékaid valóban igazak Szent Házadat illetően; Örökkévaló, legyen úgy hosszú időre!",
        "1_Shabbat, 0_Kabbalat Shabbat, 11_Mourner's Kaddish, 0_Paragraph": "Magasztaltassék és szenteltessék meg az Ő nagy neve (Ámen!) a világban, melyet akarata szerint teremtett. Uralkodjon Ő királyságában életedben, napjaidban, és egész Izrael házának életében és napjaiban, mielőbb és mihamarabb. És mondjátok: Ámen! Legyen az Ő nagy neve áldott örökkön örökké! Áldott, magasztalt, dicsőített, dicsért és hatalmas legyen a neve a Szentnek – áldott Ő, felette minden áldásnak és éneknek, dicsőítésnek és vigasztalásnak, melyet a világban mondanak. És mondjátok: Ámen! Jöjjön nagy mennyei béke és élet ránk és Izrael népére. És mondjátok: Ámen! Aki békét teremt a magasságokban, teremtsen békét számunkra, és egész Izrael számára, és mondjátok: Ámen!",
        "1_Shabbat, 0_Kabbalat Shabbat, 12_Bameh Madlikin, 0_Paragraph": "Mivel gyújthatunk szombati gyertyát és mivel nem? Nem használunk kanócnak cédrust, fésületlen lent, selymet, fűzt, sivatagi selymet vagy hínárt. Nem használunk égő anyagnak viaszt, gyapotolajat, [vallási okból] elégetendő olajat, farzsírt vagy faggyút. Médeai Náchum azt mondja: gyújthatunk főtt faggyúval. De a Bölcsek azt mondják: se főtt, se főzetlen faggyúval.",
        "1_Shabbat, 0_Kabbalat Shabbat, 12_Bameh Madlikin, 1_Paragraph": "Nem használunk [vallási okból] elégetendő olajat ünnepnapon. Rabbi Jismáél azt mondja: nem gyújtunk kátránnyal a Sábbát tisztelete miatt. De a Bölcsek megengednek minden típusú olajat: szezámmag-olajat, mogyoróolajat, retekolajat, halolajat, tökolajat, kátrányt, naftát. Rabbi Tárfon azt mondja: csakis olivaolajjal gyújthatunk.",
        "1_Shabbat, 0_Kabbalat Shabbat, 12_Bameh Madlikin, 2_Paragraph": "Nem gyújthatunk semmilyen fából származó kanóccal, kivéve a lent. Ezen felül semmilyen fából készült termék nem válik rituálisan tiszátalanná, ha egy fedél alá kerül egy tisztátalan tárggyal; kivéve a lent. Ruhából készült kanóccal, melyet már befontak, de még nem perzseltek meg – Rabbi Eliezer szerint rituálisan tisztátalan, és nem gyújthatunk vele; Rabbi Akiva szerint rituálisan tiszta, és gyújthatunk vele.",
        "1_Shabbat, 0_Kabbalat Shabbat, 12_Bameh Madlikin, 3_Paragraph": "Nem használhatunk tojásból készült tartót, melyet kilyukasztunk alul, és teletöltjük, hogy az olaj a lámpásba csöpögjön belőle, még akkor sem megengedett, ha ez agyagból van. Ha viszont a fazekas odaragasztva készítette, szabad, mert egy edénynek számít. Nem tölthetünk meg egy tálat olajjal, hogy a lámpás mellé tegyük, és belehelyezzük a kanóc végét, mert átszívja az olajat. De Rabbi Jehuda szerint szabad.",
        "1_Shabbat, 0_Kabbalat Shabbat, 12_Bameh Madlikin, 4_Paragraph": "Aki azért oltja el a fényt, mert fél a bálványimádóktól, rablóktól, melankóliától; vagy azért, hogy a beteg aludni tudjon, mentesül a büntetés alól. De ha csak azért, hogy spóroljon a fénnyel, a lámpával, az olajjal vagy a kanóccal, megbüntetik. Rabbi Joszi szerint csak akkor büntetjük meg, ha a kanóccal akar spórolni, mert akkor szenet készít.",
        "1_Shabbat, 0_Kabbalat Shabbat, 12_Bameh Madlikin, 5_Paragraph": "Három vétek miatt halnak bele a nők a szülésbe: mert nem eléggé elővigyázatosak a házasélet tisztaságának törvényeinek betartásánál, a chala elvételénél, és a sábbáti gyertyák meggyújtásánál.",
        "1_Shabbat, 0_Kabbalat Shabbat, 12_Bameh Madlikin, 6_Paragraph": "Három dolgot kell megemlíteni otthon a Sábbát bejövetele előtt: 1. Vettünk-e tizedet? 2. Csináltunk-e éruvot? 3. Gyújtsuk meg a sábbáti gyertyákat! Ha kérdéses, hogy a Sábbát bejött-e már, nem szabad tizedet venni a biztosan nem tizedet vett terményekből, az edényeket mikvébe meríteni, vagy gyertyát gyújtani. De szabad tizedet venni azokból a termékekből, ahol kérdéses, hogy vettünk-e tizedet, szabad éruvot csinálni, és betakarni a meleg ételt.",
        "1_Shabbat, 0_Kabbalat Shabbat, 12_Bameh Madlikin, 7_Paragraph": "Bölcseink tanították, hogy Chánánja azt mondja: kötelessége az embernek ellenőriznie ruháit a Sábbát bejövetele előtt, nehogy benne felejtsen valamit, és kivigye azt közterületre. Ráv Joszéf azt mondta: ez a Sábbát napjának egyik fontos törvénye.",
        "1_Shabbat, 0_Kabbalat Shabbat, 12_Bameh Madlikin, 8_Paragraph": "Rabbi Elázár mondta Rabbi Chanina nevében: a Tóratudósok gyarapítják a békét a világban, ahogy írva van: „Minden gyermeked az Örökkévaló tanítványa lesz, és gyermekeidnek nagy békében lesz része.” Ne úgy olvasd, hogy gyermekeid (bánájich), hanem úgy, hogy építőid (bonájich). Nagy béke van a Tórádat szeretőkkel, és nincs előttük gáncs. Legyen béke falaidon belül, és nyugalom palotáidon belül. Testvéreim és társaim kedvéért hadd beszéljek békéről benned. Az Örökkévaló, Istenünk háza kedvéért hadd kérjek neked jót. Az Örökkévaló adjon erőt népének; az Örökkévaló áldja meg népét békével.",
        "1_Shabbat, 0_Kabbalat Shabbat, 13_Kaddish DeRabbanan, 0_Paragraph": "Magasztaltassék és szenteltessék meg az Ő nagy neve (Ámen!)",
        "1_Shabbat, 0_Kabbalat Shabbat, 13_Kaddish DeRabbanan, 1_Paragraph": "a világban, melyet akarata szerint teremtett. Uralkodjon Ő királyságában életedben, napjaidban, és egész Izrael házának életében és napjaiban, mielőbb és mihamarabb. És mondjátok: Ámen!",
        "1_Shabbat, 0_Kabbalat Shabbat, 13_Kaddish DeRabbanan, 2_Paragraph": "Ámen! Legyen az Ő nagy neve áldott örökkön örökké!",
        "1_Shabbat, 0_Kabbalat Shabbat, 13_Kaddish DeRabbanan, 3_Paragraph": "Áldott, magasztalt, dicsőített, dicsért és hatalmas legyen a neve a Szentnek – áldott Ő,",
        "1_Shabbat, 0_Kabbalat Shabbat, 13_Kaddish DeRabbanan, 4_Paragraph": "felette minden áldásnak és éneknek, dicsőítésnek és vigasztalásnak, melyet a világban mondanak. És mondjátok: Ámen!",
        "1_Shabbat, 0_Kabbalat Shabbat, 13_Kaddish DeRabbanan, 5_Paragraph": "Izraelre és tanítóira, tanítványaikra és tanítványaik tanítványaira, és mindenkire, aki a Tórával foglalatoskodik, itt és mindenütt másutt – jöjjön számukra és számotokra nagy béke, dicsőség, jóság, irgalom, hosszú élet, bőséges megélhetés és megváltás égi Atyjuktól. És mondjátok: Ámen!",
        "1_Shabbat, 0_Kabbalat Shabbat, 13_Kaddish DeRabbanan, 6_Paragraph": "Jöjjön nagy mennyei béke és élet ránk és Izrael népére. És mondjátok: Ámen!",
        "1_Shabbat, 0_Kabbalat Shabbat, 13_Kaddish DeRabbanan, 7_Paragraph": "Aki békét teremt a magasságokban, teremtsen békét számunkra, és egész Izrael számára, és mondjátok: Ámen!",
        "1_Shabbat, 1_Maariv, 0_Barchu, 0_Paragraph": "Áldjátok az Örökkévalót, az Áldottat!",
        "1_Shabbat, 1_Maariv, 0_Barchu, 1_Paragraph": "Áldott az Örökkévaló, az Áldott, örökkön örökké!",
        "1_Shabbat, 1_Maariv, 1_Blessings of the Shema, 0_First Blessing before Shema, 0_Paragraph": "Áldott vagy, Örökkévaló, Istenünk, a világ királya, aki szavával hozza el az estét, bölcsen kapukat nyit, értelemmel változtatja az időket, fordítja az évszakokat, és rendezi a csillagokat és égi képeiket, akarata szerint. Nappalt és éjszakát teremt, eltávolítja a fényt a sötétség elől, és a sötétséget a fény elől. Ő múlatja el a napot, és hozza az éjt, Ő választja el a nappalt az éjszakától – Örökkévaló, a Seregek Ura az Ő neve. Uralkodjon felettünk az Élő Isten mindörökké! Áldott vagy, Örökkévaló, aki elhozza az estét.",
        "1_Shabbat, 1_Maariv, 1_Blessings of the Shema, 1_Second Blessing before Shema, 0_Paragraph": "Végtelen szeretettel szeretted néped, Izrael házát, és tanítottál bennünket a Tórára és a micvákra, a rendeletekre és törvényekre. Ezért, Örökkévaló, Istenünk, rendeleteidről beszélünk, mikor lefekszünk és felkelünk, és örvendünk Tórád és micváid szavai felett mindörökké. Mert ezek a mi életünk és napjaink meghosszabbítói, és velük kell foglalatoskodnunk nappal és éjjel. Ne vedd el soha tőlünk szeretetedet! Áldott vagy, Örökkévaló, aki szereti népét, Izraelt.",
        "1_Shabbat, 1_Maariv, 1_Blessings of the Shema, 2_Shema, 0_Paragraph": "Isten, igazságos király.",
        "1_Shabbat, 1_Maariv, 1_Blessings of the Shema, 2_Shema, 1_Paragraph": "Halljad Izrael, az Örökkévaló a mi Istenünk, az Örökkévaló egy!",
        "1_Shabbat, 1_Maariv, 1_Blessings of the Shema, 2_Shema, 2_Paragraph": "Halkan hozzátesszük: Áldott dicsőséges uralkodásának neve örökkön örökké!",
        "1_Shabbat, 1_Maariv, 1_Blessings of the Shema, 2_Shema, 3_Paragraph": "Szeresd az Örökkévalót, Istenedet teljes szívedből, teljes lelkedből és teljes erőddel. És legyenek ezek a szavak, melyeket megparancsolok ma neked, a szíveden. Tanítsd azokat fiaidnak, és beszélj róluk, mikor házadban ülsz, mikor utadon jársz, és mikor lefekszel és felkelsz. Kösd jelül őket kezedre, és legyenek homlokkötőként szemeid közt; és írd fel azokat házad ajtófélfáira és kapuidra.",
        "1_Shabbat, 1_Maariv, 1_Blessings of the Shema, 2_Shema, 4_Paragraph": "És lesz majd, ha folyamatosan hallgattok rendeleteimre, melyeket ma megparancsolok nektek, hogy szeressétek az Örökkévalót, Isteneteket, és szolgáljátok Őt teljes szívetekkel és lelketekkel. És akkor esőt adok földetekre a megfelelő évszakban, korai és kései esőt, hogy begyűjtsétek gabonátokat, szőlőtöket és olajatokat. És adok füvet állataitoknak mezőiteken; enni fogtok, és jóllaktok. Vigyázzatok, nehogy eltévelyedjen szívetek, és elforduljatok tőlem, és más istenségeket szolgáljatok, és előttük leboruljatok. Mert felkel veled szemben az Örökkévaló haragja, és elzárja az eget, hogy ne essen eső, és a föld ne adjon termést, és gyorsan elűzzön arról a jó földről, amit az Örökkévaló ad neked. Vegyétek ezeket a szavakat szívetekre és lelketekre, és kössétek jelül őket kezeitekre, és legyenek homlokkötőként szemeitek közt. Tanítsd meg fiaidnak, hogy beszéljen róluk; mikor házadban ülsz, mikor utadon jársz, és mikor lefekszel és felkelsz. És írd fel azokat házad ajtófélfáira és kapuidra, hogy megsokasodjanak napjaitok, és gyermekeitek napjai azon a földön, melyről megesküdött az Örökkévaló őseiteknek, hogy nekik adja azt; mint az ég napjai a földön.",
        "1_Shabbat, 1_Maariv, 1_Blessings of the Shema, 2_Shema, 5_Paragraph": "És szólt az Örökkévaló Mózeshez, mondván: beszélj Izrael fiaihoz, és mondd nekik, hogy készítsenek maguknak ciceszt ruháik sarkaira, nemzedékeiken át, és helyezzenek a sarok ciceszére techélet-kék fonalat. Legyen az számotokra cicesz, lássátok azt, és emlékezzetek az Örökkévaló összes törvényére; tartsátok be azokat, és ne kutassatok szívetek és szemeitek nyomán, melyek után eltévelyedtek; hogy emlékezzetek és tartsátok meg összes törvényemet, és legyetek szentek Isteneteknek. Én vagyok az Örökkévaló, a ti Istenetek, aki kivezetett benneteket Egyiptom földjéről, hogy a ti Istenetek legyen. Én vagyok az Örökkévaló, a ti Istenetek. Igaz –",
        "1_Shabbat, 1_Maariv, 1_Blessings of the Shema, 2_Shema, 6_Paragraph": "Az előimádkozó megismétli az utolsó három szót: Az Örökkévaló, Istenetek. Igaz –",
        "1_Shabbat, 1_Maariv, 1_Blessings of the Shema, 3_First Blessing after Shema, 0_Paragraph": "– és hiteles mindez, és szilárd számunkra, hogy Ő az Örökkévaló, Istenünk, rajta kívül nincs más. Mi pedig az Ő népe, Izrael vagyunk. Ő mentett meg bennünket királyok kezeitől; Királyunk Ő, aki minden zsarnok kezéből megszabadít bennünket. Ő az Isten, aki szenvedéseinket megtorolja, és igazságosan bünteti meg az életünkre törőket. Hatalmas dolgokat tesz, mely felülmúlja az értelmet, és megszámlálhatatlan sok csodát művel. Ő helyezte lelkünket az életbe, és nem hagyta lábainkat botladozni. Átvezetett bennünket ellenségeink magaslatain, és felemelte büszkeségünket a minket gyűlölők fölé. Csodákat tett velünk, és elégtételt vett a Fáraón; jeleket és csodás dolgokat tett velünk Chám földjén. Haragjában leverte Egyiptom összes elsőszülöttjét, és kivezette közülük népét, Izraelt, az örök szabadságba. Átvezette népét a kettéválasztott Nádas-tengeren, az őket üldözőket és gyűlölőket pedig a mélységbe vetette. Mikor gyermekei látták hatalmát, magasztalták, és hálát adtak Neki, uralmát boldogan elfogadták. Mózes és Izrael gyermekei dallal kiáltottak Hozzád, hatalmas boldogságban, és együtt mondták:",
        "1_Shabbat, 1_Maariv, 1_Blessings of the Shema, 3_First Blessing after Shema, 1_Paragraph": "„Ki hasonló Hozzád a hatalmasok között? Ki olyan, mint Te, nagy a szentségben, félelmetes dicsőségben, csodákat tevő?”",
        "1_Shabbat, 1_Maariv, 1_Blessings of the Shema, 3_First Blessing after Shema, 2_Paragraph": "Fiaid látták királyságodat, mikor kettéválasztottad a tengert Mózes előtt. „Ez az én Istenem”, kiáltották, és azt mondták: „Az Örökkévaló uralkodik örökkön örökké!” És írva van: „Mert megváltotta az Örökkévaló Jákobot, és megszabadította az erősebb kezéből”. Áldott vagy, Örökkévaló, aki megváltotta Izraelt.",
        "1_Shabbat, 1_Maariv, 1_Blessings of the Shema, 4_Second Blessing after Shema, 0_Paragraph": "Téríts bennünket nyugovóra békében, és kelts fel bennünket életre; terítsd ki ránk békéd sátrát. Láss el bennünket helyes tanáccsal, és ments meg bennünket neved kedvéért. Védelmezz minket, és távolíts el tőlünk ellenséget, bajt, kardot, éhínséget és bánatot, és távolítsd el előlünk és mögülünk az égi vádlót, és végy bennünket szárnyaid alá, mert Te vagy az Isten, aki védelmez és megment bennünket; mert Te vagy a megbocsátó és könyörületes Isten. Védelmezz bennünket jártunkban-keltünkben – életben és békében, most és mindörökké; terítsd ki ránk békéd sátrát. Áldott vagy, Örökkévaló, aki kiteríti a béke sátrát ránk, Izrael népére, és Jeruzsálemre.",
        "1_Shabbat, 1_Maariv, 2_Veshamru, 0_Paragraph": "Őrizzék meg Izrael fiai a Sábbátot, hogy megtartsák a Sábbátot nemzedékeiken át, örök szövetségként. Köztem és Izrael fiai között örök jel az, mert hat napon át alkotta az Örökkévaló az eget és a földet, és a hetedik napon megnyugodott és megpihent.",
        "1_Shabbat, 1_Maariv, 3_Half Kaddish, 0_Paragraph": "Magasztaltassék és szenteltessék meg az Ő nagy neve (Ámen!) a világban, melyet akarata szerint teremtett. Uralkodjon Ő királyságában életedben, napjaidban, és egész Izrael házának életében és napjaiban, mielőbb és mihamarabb. És mondjátok: Ámen! Legyen az Ő nagy neve áldott örökkön örökké! Áldott, magasztalt, dicsőített, dicsért és hatalmas legyen a neve a Szentnek – áldott Ő, felette minden áldásnak és éneknek, dicsőítésnek és vigasztalásnak, melyet a világban mondanak. És mondjátok: Ámen!",
        "1_Shabbat, 1_Maariv, 4_Amidah, 0_Patriarchs, 0_Paragraph": "Örökkévaló, nyisd meg ajkaimat, hogy szám a dicsőségedről beszéljen!",
        "1_Shabbat, 1_Maariv, 4_Amidah, 0_Patriarchs, 1_Paragraph": "Áldott vagy, Örökkévaló, Istenünk, ősatyáink Istene, Ábrahám Istene, Izsák Istene és Jákob Istene, a nagy, hatalmas és félelmetes Isten, fentvaló Isten, aki jóságot cselekszik; mindent megteremt, megemlékezik az Ősatyák jócselekedeteiről, és elhozza a megváltót gyermekeik gyermekeinek, az Ő nagy nevéért, szeretetben.",
        "1_Shabbat, 1_Maariv, 4_Amidah, 0_Patriarchs, 2_Paragraph": "Emlékezz ránk, hogy éltess bennünket, Király, aki az élőkben leli kedvét; és írj be bennünket az Élet könyvébe, Teérted, élő Isten!",
        "1_Shabbat, 1_Maariv, 4_Amidah, 0_Patriarchs, 3_Paragraph": "Király, Segítő, Megmentő, és Pajzs! Áldott vagy, Örökkévaló, Ábrahám pajzsa.",
        "1_Shabbat, 1_Maariv, 4_Amidah, 1_Divine Might, 0_Paragraph": "Te vagy hatalmas mindörökké, Te támasztod fel a holtakat, bőségesen segítesz,",
        "1_Shabbat, 1_Maariv, 4_Amidah, 1_Divine Might, 1_Paragraph": "[szelet fúvatsz és esőt hullatsz].",
        "1_Shabbat, 1_Maariv, 4_Amidah, 1_Divine Might, 2_Paragraph": "Ellátod az élőket jóságosan, feléleszted a holtakat nagy kegyelemmel; támasza vagy az elesetteknek, gyógyítója a betegeknek, megszabadítója a foglyoknak, és megtartod hűségedet a porban nyugvóknak. Ki olyan, mint Te, hatalmas tettek Ura, és ki hasonlatos Hozzád, Király, aki életet adsz és elveszel, és megváltást hozol!",
        "1_Shabbat, 1_Maariv, 4_Amidah, 1_Divine Might, 3_Paragraph": "Ki hasonlítható Hozzád, Kegyelem Atyja, aki teremtményeire kegyelemmel emlékezik, hogy éljenek!",
        "1_Shabbat, 1_Maariv, 4_Amidah, 1_Divine Might, 4_Paragraph": "Hűséggel valljuk, hogy feltámasztod a holtakat. Áldott vagy, Örökkévaló, aki feltámasztja a holtakat.",
        "1_Shabbat, 1_Maariv, 4_Amidah, 2_Holines of God's Name, 0_Paragraph": "Szent vagy, szent a neved, és a szentek minden nap téged dicsőítenek, mindörökké. Áldott vagy, Örökkévaló, a szent Isten [Király].",
        "1_Shabbat, 1_Maariv, 4_Amidah, 3_Sanctity of the Day, 0_Paragraph": "Te szentelted meg a hetedik napot a nevednek, az ég és föld teremtésének befejeztét; megáldottad azt az összes többi nap közül, és megszentelted azt minden idők közül, ahogy írva van a Tórádban:",
        "1_Shabbat, 1_Maariv, 4_Amidah, 3_Sanctity of the Day, 1_Paragraph": "És elkészült az ég, a föld és minden seregük. Befejezte Isten a hetedik napon művét, melyet alkotott, és megpihent a hetedik napon minden művétől, melyet alkotott. Ekkor megáldotta Isten a hetedik napot, és megszentelte, mert azon a napon pihent meg minden művétől, amit teremtett Isten, és alkotott.",
        "1_Shabbat, 1_Maariv, 4_Amidah, 3_Sanctity of the Day, 2_Paragraph": "Istenünk, ősatyáink Istene, legyen kedves Számodra [sábbáti] pihenésünk. Szentelj meg bennünket parancsolataiddal, és adj részt nekünk Tórádban. Adj nekünk megelégedést jóságodból, örvendeztess meg minket megváltásoddal, és tisztítsd meg szívünket, hogy őszintén szolgáljunk téged. Örökkévaló, Istenünk, add nekünk örökségként a szent Sábbátot, szeretettel és jóindulattal, és hadd pihenjen meg ezen a napon Izrael népe, neved megszentelője. Áldott vagy, Örökkévaló, aki megszenteli a Sábbátot.",
        "1_Shabbat, 1_Maariv, 4_Amidah, 4_Temple Service, 0_Paragraph": "Örökkévaló, Istenünk, legyen néped, Izrael, és annak imái kedvesek Számodra, és állítsd vissza a szolgálatot és Izrael égőáldozatait Szentélyedbe. Imáikat pedig fogadd szeretettel és keggyel, és mindig legyen Számodra kedves néped, Izrael szolgálata.",
        "1_Shabbat, 1_Maariv, 4_Amidah, 4_Temple Service, 1_Paragraph": "Ros Chódeskor, valamint Szukot és Pészách félünnepén a következőt tesszük hozzá: Istenünk, ősatyáink Istene, emlékezz meg rólunk, elődeinkről, a Messiásról, Dávid szolgád fiáról, Jeruzsálemről, szent városodról, és Izrael egész háza népéről, szálljon és érkezzen Eléd mindezen emlékezet, érjen el Hozzád, fogadtassék el, és hallgattassék meg Előtted. És emlékezz meg róluk, hogy megszabadítsd őket, és jólétben legyenek, kegyben, jóságban és irgalomban részesüljenek, életben és békében, ezen a mai napon, [Újhold / a sátrak ünnepének / a kovásztalan kenyér ünnepének] alkalmából. Emlékezz meg rólunk a mai napon, Örökkévaló, Istenünk, a javunkra, megáldásunkra, és megtartásunkra az életben! A megmentés és irgalom tettével könyörülj rajtunk, légy hozzánk nagylelkű, irgalmazz nekünk és ments meg bennünket, mert szemeink Feléd fordulnak, és mert irgalmas és könyörületes uralkodó vagy.",
        "1_Shabbat, 1_Maariv, 4_Amidah, 4_Temple Service, 2_Paragraph": "Lássák szemeink könyörületedben való visszatérésedet Cionba! Áldott vagy, Örökkévaló, akinek jelenléte visszatér Cionba.",
        "1_Shabbat, 1_Maariv, 4_Amidah, 5_Thanksgiving, 0_Paragraph": "Hálát adunk Neked, mert Te vagy az Örökkévaló, Istenünk, ősatyáink Istene, mindörökké. Te vagy életünk szirtje, megváltásunk pajzsa, nemzedékről nemzedékre. Köszönetet kell adnunk Neked és dicsőíteni téged, az életünkért és lelkünkért, mely a kezedben van; csodáidért, melyek nap mint nap velünk vannak; és állandó jóságodért, melyet velünk cselekszel este, reggel és nappal. Te vagy a Jó, mert könyörületed sohasem lankad; Te vagy a Könyörületes, mert jóságod végtelen; csak Benned van a reményünk.",
        "1_Shabbat, 1_Maariv, 4_Amidah, 5_Thanksgiving, 1_Paragraph": "Hálásak vagyunk Neked a csodákért és megszabadításokért, a hatalmas cselekedetekért, a győzelmekért és a háborúkért, melyeket őseinkért folytattál annak idején, az évnek ebben a szakaszában.",
        "1_Shabbat, 1_Maariv, 4_Amidah, 5_Thanksgiving, 2_Paragraph": "A hasmoneus Matitjáhu, Jochánán fia, a főpap és fiai napjaiban történt, hogy a gonosz görög birodalom népedet, Izraelt arra akarta kényszeríteni, hogy elfeledjék Tórádat, és eltávolodjanak akaratod törvényeitől. És akkor Te nagy irgalmadban kiálltál mellettük szenvedésük órájában, perbe szálltál értük, törvényt hoztál mellettük, bosszút álltál értük. A gyengék kezére adtad az erőseket, a kevesek kezére a sokakat, a tiszták kezére a tisztátalanokat, az igazak kezére a gonoszakat, a Tóráddal foglalatoskodók kezére a veled szembeszegülőket. Így tettél szert nagy és szent névre világodban; és népedért, Izraelért pedig nagy győzelmet arattál, és felszabadítottad ezen a napon. Ezután gyermekeid bementek házadba, kitakarították szent helyedet, megtisztították Szentélyedet, és gyertyákat gyújtottak szent udvarodban, és bevezették Chanuka ezen nyolc napját, hogy köszönetet mondjanak, és dicsőítsék nagy nevedet.",
        "1_Shabbat, 1_Maariv, 4_Amidah, 5_Thanksgiving, 4_Paragraph": "És mindezekért legyen áldott és magasztaltassék neved, Királyunk, örökkön örökké.",
        "1_Shabbat, 1_Maariv, 4_Amidah, 5_Thanksgiving, 5_Paragraph": "Írd be az Élet könyvébe mindazokat, akikkel szövetséget kötöttél! Minden élő Neked ad hálát örökké,",
        "1_Shabbat, 1_Maariv, 4_Amidah, 5_Thanksgiving, 6_Paragraph": "és őszintén dicsőítik nevedet, Isten, örök Megváltásunk és Segítőnk! Áldott vagy, Örökkévaló, akinek a neve Jó, és akinek helyénvaló köszönetet adni.",
        "1_Shabbat, 1_Maariv, 4_Amidah, 6_Peace, 0_Paragraph": "Nagy békét hozz népedre, Izraelre örökre, mert Te vagy a Király, minden béke Ura. Mert helyesnek tartod, hogy népedet, Izraelt minden időben és minden pillanatban megáldjad békéddel.",
        "1_Shabbat, 1_Maariv, 4_Amidah, 6_Peace, 1_Paragraph": "Ros Hásáná és Jom Kippur között: Emlékezz meg rólunk és írj be bennünket és egész népedet, Izrael házát, az Élet, az Áldás és a Jólét könyvébe, jó életre és békére. Áldott vagy, Örökkévaló, aki megteremti a békét.",
        "1_Shabbat, 1_Maariv, 4_Amidah, 6_Peace, 2_Paragraph": "Áldott vagy, Örökkévaló, aki megáldja népét, Izraelt békével.",
        "1_Shabbat, 1_Maariv, 4_Amidah, 6_Peace, 3_Paragraph": "Találjanak kegyet Előtted ajkaim szólásai és szívem gondolatai, Örökkévaló, szirtem és megszabadítóm!",
        "1_Shabbat, 1_Maariv, 4_Amidah, 7_Concluding Passage, 0_Paragraph": "Istenem, óvd meg nyelvemet a rossztól, és ajkaimat a hamisságtól. Az engem átkozókkal szemben legyen lelkem néma; legyen lelkem mindenki előtt olyan, mint a por. Nyisd meg szívemet Tórád előtt, és parancsolataidra törekedjen lelkem! Mihamarabb tedd semissé tanácsait mindenkinek, aki ellenem gonoszul szövetkezik, és töröld el szándékaikat! Tedd meg mindezt nevedért, tedd meg jobbodért, tedd meg szentségedért, tedd meg Tórádért! Hogy a Számodra kedvesek megszabaduljanak; jobboddal ments meg, és felelj nekem! Találjanak kegyet Előtted ajkaim szólásai és szívem gondolatai, Örökkévaló, szirtem és megszabadítóm! Aki békét teremt a magasságokban, teremtsen békét számunkra, és egész Izrael számára, és mondjuk: Ámen.",
        "1_Shabbat, 1_Maariv, 4_Amidah, 7_Concluding Passage, 1_Paragraph": "Legyen az az akaratod, Örökkévaló, Istenünk, ősatyáink Istene, hogy épüljön fel a Szentély minél hamarabb, napjainkban, és add, hogy részünk legyen a Tórádban. Ott fogunk szolgálni téged istenfélelemmel eltelve, akárcsak hajdanában, a régi időkben. És akkor Júda és Jeruzsálem áldozatait kegyesen fogadja az Örökkévaló, akárcsak hajdanában, a régi időkben.",
        "1_Shabbat, 1_Maariv, 5_Vay'chulu, 0_Paragraph": "A közösség állva, az előimádkozóval együtt mondja hangosan.",
        "1_Shabbat, 1_Maariv, 5_Vay'chulu, 1_Paragraph": "És elkészült az ég, a föld és minden seregük. Befejezte Isten a hetedik napon művét, melyet alkotott, és megpihent a hetedik napon minden művétől, melyet alkotott. Ekkor megáldotta Isten a hetedik napot, és megszentelte, mert azon a napon pihent meg minden művétől, amit teremtett Isten, és alkotott.",
        "1_Shabbat, 1_Maariv, 6_Me'ein Sheva, 0_Paragraph": "Áldott vagy, Örökkévaló, Istenünk, ősatyáink Istene, Ábrahám Istene, Izsák Istene és Jákob Istene, a nagy, hatalmas és félelmetes Isten, fentvaló Isten, ég és föld Teremtője.",
        "1_Shabbat, 1_Maariv, 6_Me'ein Sheva, 1_Paragraph": "Ő az, aki szavaival védelmezte ősatyáinkat, aki egy szavával életre kelti a holtakat, a Szent Isten [Király], akihez senki nem hasonlítható, aki nyugalmat ad népének Sábbát napján, mert méltónak találta őket a pihenésre. Előtte szolgáljunk félelemmel és tisztelettel, és adjunk köszönetet nevének minden nap a megfelelő áldásokkal. Isten, akihez helyénvaló hálálkodni, a béke Ura, a Sábbát megszentelője, aki megáldotta a hetedik napot, és szent nyugalmat ad az örömmel teli népnek, a Teremtés emlékére.",
        "1_Shabbat, 1_Maariv, 6_Me'ein Sheva, 2_Paragraph": "Előimádkozó: Istenünk, ősatyáink Istene, legyen kedves Számodra [sábbáti] pihenésünk. Szentelj meg bennünket parancsolataiddal, és adj részt nekünk Tórádban. Adj nekünk megelégedést jóságodból, örvendeztess meg minket megváltásoddal, és tisztítsd meg szívünket, hogy őszintén szolgáljunk téged. Örökkévaló, Istenünk, add nekünk örökségként a szent Sábbátot, szeretettel és jóindulattal, és hadd pihenjen meg ezen a napon Izrael népe, neved megszentelője. Áldott vagy, Örökkévaló, aki megszenteli a Sábbátot.",
        "1_Shabbat, 1_Maariv, 9_Aleinu, 0_Paragraph": "A mi kötelességünk magasztalni a Mindenség Urát, és nagyságát felismerni a Teremtés Megformálójának. Mert nem csak egy népnek teremtett bennünket a sok közül, és nem olyannak tett bennünket, mint a föld más nemzetségei. Mert nem ugyanazt adta osztályrészünkül, mint nekik, és jussunk nem olyan, mint az ő sokaságaiké. (Mert ők hiábavalóság és üresség előtt borulnak le, és olyan istenséghez imádkoznak, mely nem menti meg őket.) De mi a királyok királyainak Királya, a Szent – áldott Ő – előtt hajtunk térdet, borulunk le és mondunk köszönetet. Ő az, aki az égboltot kifeszíti és magalapozza a földet, hódolatának székhelye az egekben van fent, hatalmának jelenléte pedig a leghatalmasabb magasságokban. Igaz a mi Királyunk, nincs rajta kívül más! Ahogy Tórádban áll: „hogy megtudd ma, és szívedbe vésd, hogy az Örökkévaló az Isten, az egekben fent és a lent a földön, rajta kívül nincs más”.",
        "1_Shabbat, 1_Maariv, 9_Aleinu, 1_Paragraph": "Ezért mi Benned bízunk, Örökkévaló, Istenünk, hogy mihamarabb meglátjuk hatalmad dicsőségét, a bálványok eltávolítását a föld színéről és a hamis istenek eltörlését, és a világ helyrehozását a Mindenható királysága által. És akkor minden élő a Te nevedet hívja, hogy magadhoz fordítsd a föld minden gonoszát. Vegye észre, és tudja a világ minden lakója, hogy Előtted kell meghajolni minden térdnek, és Neked kell esküt tennie minden nyelvnek. Előtted borulnak majd le és hajolnak meg, és hódolnak majd neved dicsőségéhez; elfogadják mind királyságod jármát, Te pedig uralkodsz felettük, mihamarabb, örökké. Mert Tied a királyág, és dicsőséggel fogsz uralkodni örökkön örökké, ahogy a Tórádban áll: „Az Örökkévaló uralkodik örökkön örökké”. És ahogy az mondva van: „Az Örökkévaló lesz az egész föld Királya, – és azon a napon az Örökkévaló egy lesz, és neve is egy lesz”.",
        "3_Berachot, 0_Birkat HaMazon, 2_Paragraph": "Sábbátkor, valamint ünnepnapokon és ünnepélyes alkalmakkor:",
        "3_Berachot, 0_Birkat HaMazon, 3_Paragraph": "Zarándokének. Amikor az Örökkévaló visszahozta Cion foglyait, olyan volt, mintha álmodnánk. És akkor szánk teli volt énekkel, és nyelvünk örömujjongással; és akkor a nemzetek közt így mondták: „Nagy dolgot tett velük az Örökkévaló”! Nagy dolgot tett velünk az Örökkévaló, és vidámak voltunk. Legyen fogságunk a múlté, Örökkévaló, mint a Negev kiapadt medrei. Akik könnyeket vetettek, örömujjongást aratnak. Aki könnyeit hullatja, miközben a magokat viszi vetésre, majd boldogan sír, mikor visszatér, kévékkel a kezében.",
        "3_Berachot, 0_Birkat HaMazon, 4_Paragraph": "Amikor három vagy több férfi együtt evett, az egyik hívja a többieket, hogy csatlakozzanak hozzá az asztali áldás elmondásában:",
        "3_Berachot, 0_Birkat HaMazon, 5_Paragraph": "A vezető mondja:",
        "3_Berachot, 0_Birkat HaMazon, 6_Paragraph": "Uraim, mondjunk áldást!",
        "3_Berachot, 0_Birkat HaMazon, 7_Paragraph": "A többiek válaszolnak:",
        "3_Berachot, 0_Birkat HaMazon, 8_Paragraph": "Áldott legyen az Örökkévaló neve mostantól mindörökre!",
        "3_Berachot, 0_Birkat HaMazon, 9_Paragraph": "A vezető megismétli:",
        "3_Berachot, 0_Birkat HaMazon, 10_Paragraph": "Áldott legyen az Örökkévaló neve mostantól mindörökre!",
        "3_Berachot, 0_Birkat HaMazon, 11_Paragraph": "és folytatja:",
        "3_Berachot, 0_Birkat HaMazon, 12_Paragraph": "[Tiszteletre méltó édesapám,] [a házigazda és] Minden jelenlévő engedelmével, áldjuk őt, [Istenünket,] akiéből ettünk.",
        "3_Berachot, 0_Birkat HaMazon, 13_Paragraph": "A többiek azt mondják:",
        "3_Berachot, 0_Birkat HaMazon, 14_Paragraph": "Áldott Ő [Istenünk], akiéből ettünk, és jóságának köszönhetően élünk.",
        "3_Berachot, 0_Birkat HaMazon, 17_Paragraph": "A vezető megismétli:",
        "3_Berachot, 0_Birkat HaMazon, 18_Paragraph": "Áldott Ő [Istenünk], akiéből ettünk, és jóságának köszönhetően élünk.",
        "3_Berachot, 0_Birkat HaMazon, 19_Paragraph": "Mindenki: Áldott Ő, és áldott a neve.",
        "3_Berachot, 0_Birkat HaMazon, 20_Paragraph": "Aki egyedül mondja az Asztali áldást, itt kezdi:",
        "3_Berachot, 0_Birkat HaMazon, 21_Paragraph": "Áldott vagy, Örökkévaló, Istenünk, a világ uralkodója, aki jóságában ellátja élelemmel az egész világot, szívélyesen, szeretettel és irgalommal. Ő ad kenyeret minden élőnek, mert szeretete örökké tart. Nagy jóságának köszönhetően sosem voltunk és sosem leszünk híján élelemnek – neve nagysága miatt – mert ő az Isten, aki táplál és ellát mindent, és jó hozzájuk, és élelmezi minden teremtményét, melyet alkotott. Áldott vagy, Örökkévaló, aki mindenkinek juttat élelmet.",
        "3_Berachot, 0_Birkat HaMazon, 22_Paragraph": "Második áldás: a földért",
        "3_Berachot, 0_Birkat HaMazon, 23_Paragraph": "Hálásak vagyunk Neked, Örökkévaló, Istenünk, a pompás, finom és tágas földért, amit örökségül hagytál elődeinknek, és hogy kihoztál bennünket, Örökkévaló, Istenünk, Egyiptom földjéről, és megszabadítottál minket a rabszolgaság házából, és szövetségedért, melyet testünkre pecsételtél, ugyanúgy, akárcsak Tórádért, melyre tanítottál minket, és törvényeidre, melyeket megismertettél velünk; az életért, szeretetért és jóságért, amit nekünk adtál; az ételért, melyet nekünk juttattál, és ellátsz vele bennünket állandóan, minden nap, mind órában és minden percben.",
        "3_Berachot, 0_Birkat HaMazon, 25_Paragraph": "Hálásak vagyunk Neked a csodákért és megszabadításokért, a hatalmas cselekedetekért, a győzelmekért és a háborúkért, melyeket őseinkért folytattál annak idején, az évnek ebben a szakaszában.",
        "3_Berachot, 0_Birkat HaMazon, 26_Paragraph": "Chanukakor:",
        "3_Berachot, 0_Birkat HaMazon, 27_Paragraph": "A hasmoneus Matitjáhu, Jochánán fia, a főpap és fiai napjaiban történt, hogy a gonosz görög birodalom népedet, Izraelt arra akarta kényszeríteni, hogy elfeledjék Tórádat, és eltávolodjanak akaratod törvényeitől. És akkor Te nagy irgalmadban kiálltál mellettük szenvedésük órájában, perbe szálltál értük, törvényt hoztál mellettük, bosszút álltál értük. A gyengék kezére adtad az erőseket, a kevesek kezére a sokakat, a tiszták kezére a tisztátalanokat, az igazak kezére a gonoszakat, a Tóráddal foglalatoskodók kezére a veled szembeszegülőket. Így tettél szert nagy és szent névre világodban; és népedért, Izraelért pedig nagy győzelmet arattál, és felszabadítottad ezen a napon. Ezután gyermekeid bementek házadba, kitakarították szent helyedet, megtisztították Szentélyedet, és gyertyákat gyújtottak szent udvarodban, és bevezették Chanuka ezen nyolc napját, hogy köszönetet mondjanak, és dicsőítsék nagy nevedet.",
        "3_Berachot, 0_Birkat HaMazon, 30_Paragraph": "És mindenért köszönetet mondunk és áldunk téged, Örökkévaló, Istenünk; áldja az élők szája nevedet örökké, ahogy írva van: „És enni fogsz, és jóllakni, és áldani fogod az Örökkévalót, Istenedet, a jó földért, melyet neked adott”. Áldott vagy, Örökkévaló, a földért és az élelemért.",
        "3_Berachot, 0_Birkat HaMazon, 31_Paragraph": "Harmadik áldás: Jeruzsálem újjápítéséért",
        "3_Berachot, 0_Birkat HaMazon, 32_Paragraph": "Légy irgalmas, Örökkévaló, Istenünk, népeddel, Izraellel, városoddal, Jeruzsálemmel, dicsőséged otthonával, Cionnal, a Te felkented, Dávid királyságával, és a nagy és szent házzal, melyet a Te neveddel hívnak. Istenünk, Atyánk, gondoskodj rólunk és táplálj bennünket, adj nekünk megélhetést és támogass minket, adj nekünk nyugalmat – mielőbbi nyugalmat minden szenvedésünktől, Örökkévaló, Istenünk. És kérünk, Örökkévaló, Istenünk, hogy ne függjünk más ajándékától vagy kölcsönétől, hanem csakis a Te teli, nyitott szent és nagylelkű kezedtől, hogy soha ne kelljen szégyenkeznünk.",
        "3_Berachot, 0_Birkat HaMazon, 33_Paragraph": "Sábbátkor:",
        "3_Berachot, 0_Birkat HaMazon, 34_Paragraph": "Akaratod szerint erősíts meg bennünket, Örökkévaló, Istenünk, parancsolataiddal, különösen a hetedik napnak, ennek a nagy és szent Sábbátnak parancsolatával. Mert ez a nap nagy és szent Számodra; hogy megpihenjünk és megnyugodjunk az akaratoddal való szeretetteli törődés miatt. Részesíts bennünket nyugalommal, Örökkévaló, Istenünk, hogy ne legyen szenvedés, boldogtalanság, vagy sírás nyugalmunk napján. És hadd lássuk, Örökkévaló, Istenünk, Cion megvigasztalódását, szent városod, Jeruzsálem felépítését, mert Te vagy az, aki megment és megvigasztal.",
        "3_Berachot, 0_Birkat HaMazon, 35_Paragraph": "Ros Chódeskor, valamint Szukot és Pészách félünnepén a következőt tesszük hozzá:",
        "3_Berachot, 0_Birkat HaMazon, 36_Paragraph": "Istenünk, ősatyáink Istene, emlékezz meg rólunk, elődeinkről, a Messiásról, Dávid szolgád fiáról, Jeruzsálemről, szent városodról, és Izrael egész háza népéről, szálljon és érkezzen Eléd mindezen emlékezet, érjen el Hozzád, fogadtassék el, és hallgattassék meg Előtted. És emlékezz meg róluk, hogy megszabadítsd őket, és jólétben legyenek, kegyben, jóságban és irgalomban részesüljenek, életben és békében, ezen a mai napon, [Újhold / a sátrak ünnepének / a kovásztalan kenyér ünnepének] alkalmából.",
        "3_Berachot, 0_Birkat HaMazon, 44_Paragraph": "Emlékezz meg rólunk a mai napon, Örökkévaló, Istenünk, a javunkra, megáldásunkra, és megtartásunkra az életben! A megmentés és irgalom tettével könyörülj rajtunk, légy hozzánk nagylelkű, irgalmazz nekünk és ments meg bennünket, mert szemeink Feléd fordulnak, és mert irgalmas és könyörületes uralkodó vagy.",
        "3_Berachot, 0_Birkat HaMazon, 46_Paragraph": "Építsd fel Jeruzsálemet, a szent várost, mihamarabb, napjainkban. Áldott vagy, Örökkévaló, aki irgalmában felépíti Jeruzsálemet. Ámen.",
        "3_Berachot, 0_Birkat HaMazon, 47_Paragraph": "Negyedik áldás: Isten jósága",
        "3_Berachot, 0_Birkat HaMazon, 48_Paragraph": "Áldott vagy, Örökkévaló, Istenünk, a világ uralkodója, Isten, aki atyánk, király, óriásunk, teremtőnk, megváltónk, megformálónk, szentünk, Jákob szentje. Pásztorunk, Izrael pásztora, jó és mindenkivel jót cselekvő uralkodó, aki napról napra ad. Jó volt, jó, és jó lesz hozzánk, adott, ad, és mindig adni fog nekünk szívélyesen, szeretettel és irgalommal, nyugalmat, megszabadítást és sikert, áldást és megváltást, megélhetést, kegyelmet, életet, békét és mindent, ami jó. És mi soha ne szenvedjünk hiányt semmi jóból.",
        "3_Berachot, 0_Birkat HaMazon, 49_Paragraph": "Uralkodjon felettünk az Irgalmas mindörökre.",
        "3_Berachot, 0_Birkat HaMazon, 50_Paragraph": "Legyen áldott az Irgalmas égen és földön.",
        "3_Berachot, 0_Birkat HaMazon, 51_Paragraph": "Dicsőítsék az Irgalmast nemzedékről nemzedékre, magasztalják általunk, és tiszteljék őt rajtunk keresztül örökkön örökké.",
        "3_Berachot, 0_Birkat HaMazon, 52_Paragraph": "Adjon nekünk az Irgalmas tisztes megélhetést.",
        "3_Berachot, 0_Birkat HaMazon, 53_Paragraph": "Törje le az Irgalmas nyakunkról az igát, és vezessen minket országunkba.",
        "3_Berachot, 0_Birkat HaMazon, 54_Paragraph": "Küldjön az Irgalmas áldást gazdagon erre a házra és erre az asztalra, melyről ettünk.",
        "3_Berachot, 0_Birkat HaMazon, 55_Paragraph": "Küldje el az Irgalmas nekünk mielőbb Illés prófétát, és emlékezzen meg érdemeiről, hogy jó híreket, megváltást, és nyugalmat hozzon számunkra.",
        "3_Berachot, 0_Birkat HaMazon, 56_Paragraph": "Amikor valaki szülei jelenlétében, vagy az ő házukban evett:",
        "3_Berachot, 0_Birkat HaMazon, 57_Paragraph": "Áldja meg az Irgalmas tiszteletre méltó édesapámat, tanítómat, (a házigazdát), és tiszteletre méltó édesanyámat tanítómat, (a ház úrnőjét), együtt házuk népével, gyermekeikkel, és mindennel, ami az övék,",
        "3_Berachot, 0_Birkat HaMazon, 58_Paragraph": "Önmagáért és családjáért:",
        "3_Berachot, 0_Birkat HaMazon, 59_Paragraph": "engem, [feleségemet / férjemet], gyermekeimet, és mindent, ami az enyém,",
        "3_Berachot, 0_Birkat HaMazon, 60_Paragraph": "– minket, és mindent, ami a miénk, ahogy megáldottad ősatyáinkat, Ábrahámot, Izsákot, és Jákobot minden jóval, úgy áldj meg bennünket is, együtt, teljes áldással, és mondjuk erre: Ámen.",
        "3_Berachot, 0_Birkat HaMazon, 63_Paragraph": "Hallja meg könyörgésünket a magasságokban, magunkért és másokért, hogy nyugodt békére leljünk. És jöjjön áldás az Örökkévalótól, és igazságosság megváltásunk Istenétől. És ugyanígy találjunk jóindulatot Isten és ember szemében.",
        "3_Berachot, 0_Birkat HaMazon, 64_Paragraph": "Sábbátkor:",
        "3_Berachot, 0_Birkat HaMazon, 65_Paragraph": "Hozza el nekünk az Irgalmas a napot, ami teljes sábbáti béke és örök élet lesz.",
        "3_Berachot, 0_Birkat HaMazon, 66_Paragraph": "Ros Chódeskor a következőt tesszük hozzá:",
        "3_Berachot, 0_Birkat HaMazon, 67_Paragraph": "Újítsa meg számunkra az Irgalmas a következő hónapot áldással és jóval.",
        "3_Berachot, 0_Birkat HaMazon, 72_Paragraph": "Szukotkor a következőt tesszük hozzá:",
        "3_Berachot, 0_Birkat HaMazon, 73_Paragraph": "Emelje fel az Irgalmas Dávid összedőlt sátrát.",
        "3_Berachot, 0_Birkat HaMazon, 74_Paragraph": "Érdemesítsen bennünket az Irgalmas, hogy megérjük a Messiás napjait és az eljövendő világbeli életet. Aki a megváltás tornya királyai számára, és jóindulatot mutat felkentje, Dávid és utódai számára örökre. Aki békét teremt a magasságokban, teremtsen békét számunkra, és egész Izrael számára, és mondjuk: Ámen.",
        "3_Berachot, 0_Birkat HaMazon, 75_Paragraph": "Féljétek az Örökkévalót, ti, akik szentjei vagytok, mert tisztelői nem szűkölködnek. Az oroszlánkölykök koplalnak és éheznek, de akik az Örökkévalót keresik, semmi jóban nem szenvednek hiányt. Adjatok hálát az Örökkévalónak, mert jó, és jósága örökké tart. Megnyitod a kezedet, és minden élőt ellátsz minden szükségletével. Áldott a férfi, aki bízik az Örökkévalóban, és akinek az Örökkévaló a bizodalma. Fiatal voltam, megöregedtem, és mégis, nem láttam még érdemes embert szűkölködni, gyermekeit kenyérért könyörögni. Az Örökkévaló adjon erőt népének; az Örökkévaló áldja meg népét békével."
    },
    "meta": "Paragraph",
    "work": "Siddur Ashkenaz"
}