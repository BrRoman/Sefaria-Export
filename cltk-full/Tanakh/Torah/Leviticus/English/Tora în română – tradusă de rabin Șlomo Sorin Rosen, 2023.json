{
    "text": {
        "0": {
            "0": "Și a chemat [DOMNUL] către Moise și DOMNUL i-a vorbit din Cortul Întâlnirii, spunând:",
            "1": "„Vorbește copiilor lui Israel și spune-le: «Când un om dintre voi va aduce o ofrandă DOMNULUI, din dobitoace – din cireadă sau din turmă – să aduceți ofranda voastră.",
            "2": "Dacă jertfa sa este o ardere-de-tot din cireadă, de parte bărbătească, fără meteahnă să aducă; la intrarea Cortului Întâlnirii să o aducă, de bunăvoie, înaintea DOMNULUI.",
            "3": "Să își sprijine mâna pe capul arderii-de-tot și ea îi va fi acceptată, ca să facă ispășire pentru el.",
            "4": "Să înjunghie tăurașul în fața DOMNULUI. Și fiii lui Aaron, preoții, să aducă sângele și să azvârle sângele asupra altarului care este la intrarea Cortului Întâlnirii, de jur împrejur.",
            "5": "Să jupoaie arderea de tot și să o taie în bucățile sale.",
            "6": "Fiii lui Aaron, preotul, să pună foc pe altar și să așeze lemne pe foc.",
            "7": "Fiii lui Aaron, preoții, să așeze bucățile, capul și grăsimea, pe lemnele care sunt pe focul care este pe altar.",
            "8": "Iar măruntaiele și picioarele lui să le spele cu apă; și preotul să facă totul să fumege pe altar – este ardere-de-tot, jertfă mistuită de foc, aromă plăcută DOMNULUI.",
            "9": "Iar dacă jertfa sa este din turmă, din oi sau din capre, ca ardere-de-tot, de parte bărbătească, fără meteahnă, să o aducă.",
            "10": "Și să o înjunghie pe latura de miazănoapte a altarului, înaintea DOMNULUI, și fiii lui Aaron, preoții, să-i azvârle sângele pe altar, de jur împrejur.",
            "11": "Să o taie în bucățile sale, capul său și grăsimea sa, și preotul să le așeze pe lemnele care sunt pe focul care este pe altar.",
            "12": "Iar măruntaiele și picioarele să le spele cu apă; și preotul să aducă totul și să îl facă să fumege pe altar – este ardere-de-tot, jertfă mistuită de foc, aromă plăcută DOMNULUI.",
            "13": "Iar dacă din păsări este jertfa sa de ardere-de-tot pentru DOMNUL, să aducă jertfa sa din turturele sau din porumbei tineri.",
            "14": "Preotul să o aducă la altar, să-i frângă capul [cu unghia] și să o facă să fumege pe altar, storcându-i sângele de peretele altarului.",
            "15": "Să-i scoată gușa cu penele ei și să o lepede lângă altar către răsărit, în locul pentru cenușă.",
            "16": "Să o despice de la aripi, dar să nu o separe; și preotul să o facă să fumege pe altar, pe lemnele care sunt pe foc – este ardere-de-tot, jertfă mistuită de foc, aromă plăcută DOMNULUI."
        },
        "1": {
            "0": "Iar când cineva va aduce o ofrandă de prinos DOMNULUI, din făină fină să fie ofranda sa; să toarne peste ea untdelemn, să pună peste ea tămâie.",
            "1": "Și să o aducă la fiii lui Aaron, preoții, și [unul] să scoată de acolo un pumn plin din făina ei fină și din untdelemnul ei, cu toată tămâia ei; și preotul să facă să fumege aducerea-sa-aminte, pe altar, ofrandă mistuită de foc, aromă plăcută DOMNULUI.",
            "2": "Și restul de prinos este pentru Aaron și pentru fiii lui, preasfânt, din ofrandele mistuite de foc pentru DOMNUL.",
            "3": "Iar când vei aduce un prinos copt în cuptor, din făină fină [să fie]: azime frământate cu untdelemn și turte nedospite unse cu untdelemn.",
            "4": "Și dacă ofranda ta este un prinos pe plită, să fie din făină fină frământată cu untdelemn, nedospită.",
            "5": "Să o rupi în bucăți și să torni untdelemn peste ea; este un prinos.",
            "6": "Și dacă ofranda ta este un prinos în tigaie, din făină fină cu untdelemn să o faci.",
            "7": "Să aduci DOMNULUI ofranda pe care o vei face din acestea: să o aducă la preot și el o va apropia de altar.",
            "8": "Preotul să ridice aducerea-sa-aminte din prinos și să o facă să fumege pe altar, ofrandă mistuită de foc, aromă plăcută pentru DOMNUL.",
            "9": "Iar restul de prinos este pentru Aaron și fiii lui, preasfânt, din ofrandele mistuite de foc ale DOMNULUI.",
            "10": "Niciun prinos pe care îl veți aduce DOMNULUI să nu-l faceți dospit, căci din nicio plămădeală și din nicio miere<sup class=\"footnote-marker\">*</sup><i class=\"footnote\">Termenul nu se referă la mierea de albine, ci la un suc dulce din curmale și alte fructe, folosit adesea în ritualuri idolatre de către canaaniți</i> să nu fumegați vreo ofrandă mistuită de foc DOMNULUI.",
            "11": "Să-l aduceți DOMNULUI ca ofrandă a primelor roade, dar să nu-l urcați pe altar ca aromă plăcută.",
            "12": "Și orice ofrandă de prinos a ta să o sărezi cu sare și să nu omiți sarea legământului Dumnezeului tău de pe prinosul tău; pe orice ofrandă a ta să aduci sare.",
            "13": "Și dacă vei aduce DOMNULUI prinos din primele roade: [din] spice coapte, uscate pe foc, măcinate din boabe proaspete, să aduci prinosul primelor tale roade.",
            "14": "Să pui pe el untdelemn și să pui pe el tămâie; este un prinos.",
            "15": "Și preotul să-i facă aducerea-aminte să fumege, din boabele lui [pisate] și din untdelemnul lui, cu toată tămâia lui, ofrandă mistuită de foc pentru DOMNUL."
        },
        "2": {
            "0": "Iar dacă ofranda sa este o jertfă de pace, dacă din cireadă aduce – fie parte bărbătească, fie parte femeiască – fără meteahnă să o aducă înaintea DOMNULUI.",
            "1": "Să își sprijine mâna pe capul jertfei sale și să o înjunghie la intrarea Cortului Întâlnirii; iar fiii lui Aaron, preoții, să-i azvârle sângele pe altar, de jur împrejur.",
            "2": "Să aducă DOMNULUI, din jertfa de pace, o jertfă mistuită de foc: grăsimea care acoperă măruntaiele și toată grăsimea care este pe măruntaie;",
            "3": "și cei doi rinichi și grăsimea care este pe ei, care este pe coapse; și să scoată diafragma cu ficatul, cu rinichii.",
            "4": "Și fiii lui Aaron să o facă să fumege pe altar împreună cu arderea-de-tot care este pe lemnele care sunt pe foc, jertfă mistuită de foc, aromă plăcută DOMNULUI.",
            "5": "Iar dacă din turmă este ofranda sa pentru jertfa de pace pentru DOMNUL, parte bărbătească sau parte femeiască, fără meteahnă, să o aducă.",
            "6": "Dacă o oaie aduce ca jertfă a sa, să o aducă înaintea DOMNULUI.",
            "7": "Să-și sprijine mâna pe capul jertfei sale și să o înjunghie înaintea Cortului Întâlnirii; iar fiii lui Aaron să-i azvârle sângele pe altar, de jur împrejur.",
            "8": "Și să aducă din jertfa de pace o jertfă mistuită de foc DOMNULUI: partea sa cea mai bună, coada întreagă, pe care să o desprindă de deasupra rinichilor; și grăsimea care acoperă măruntaiele și toată grăsimea care este pe măruntaie;",
            "9": "și cei doi rinichi și grăsimea care este pe ei, care este pe coapse; și să scoată diafragma cu ficatul, cu rinichii.",
            "10": "Și preotul să o facă să fumege pe altar – hrană mistuită de foc pentru DOMNUL.",
            "11": "Iar dacă jertfa sa este o capră, să o aducă înaintea DOMNULUI.",
            "12": "Să își sprijine mâna pe capul ei și să o înjunghie înaintea Cortului Întâlnirii și fiii lui Aaron să-i azvârle sângele pe altar, de jur împrejur.",
            "13": "Să aducă din ea ofranda sa, jertfa mistuită de foc pentru DOMNUL: grăsimea care acoperă măruntaiele și toată grăsimea care este pe măruntaie;",
            "14": "și cei doi rinichi, și grăsimea care este pe ei, care este pe coapse; și să scoată diafragma cu ficatul, cu rinichii.",
            "15": "Preotul să le fumege pe altar, hrană mistuită de foc, ca aromă plăcută, toată partea cea mai bună pentru DOMNUL.",
            "16": "Este decret veșnic, peste generațiile voastre, în toate sălașurile voastre: nici grăsime și nici sânge să nu mâncați.”"
        },
        "3": {
            "0": "DOMNUL i-a vorbit lui Moise, spunând:",
            "1": "„Vorbește copiilor lui Israel, spunând: Când cineva va păcătui din greșeală împotriva oricărei porunci a DOMNULUI [legată de ceva] ce nu trebuie făcut și va face ceva din el:",
            "2": "Dacă preotul cel uns<sup class=\"footnote-marker\">*</sup><i class=\"footnote\">Marele Preot (ebr: <i>Kohen Gadol</i>)</i> va păcătui, aducând vină asupra poporului, să aducă DOMNULUI, pentru păcatul său pe care l-a comis, un tăuraș fără meteahnă, ca jertfă de păcat.",
            "3": "Și să aducă taurul la intrarea Cortului Întâlnirii, înaintea DOMNULUI, să își sprijine mâna pe capul taurului și să înjunghie taurul înaintea DOMNULUI.",
            "4": "Și preotul cel uns să ia din sângele taurului și să-l aducă la Cortul Întâlnirii.",
            "5": "Și preotul să-și înmoaie degetul arătător în sânge și să stropească din sânge, de șapte ori, înaintea DOMNULUI, către fața draperiei Sanctuarului.",
            "6": "Și preotul să pună din sânge pe coarnele altarului ofrandei de mirodenii [care se află] înaintea DOMNULUI în Cortul Întâlnirii; și tot [restul] sângelui taurului să-l verse la baza altarului arderii-de-tot, care se află la intrarea Cortului Întâlnirii;",
            "7": "și toată grăsimea taurului pentru jertfa de păcat să o înalțe din el – grăsimea care acoperă măruntaiele și toată grăsimea care este pe măruntaie;",
            "8": "și cei doi rinichi și grăsimea care este pe ei, care este pe coapse; și să scoată diafragma cu ficatul, cu rinichii –",
            "9": "precum se înălță din taurul jertfei de pace; și preotul să le facă să fumege pe altarul arderii-de-tot.",
            "10": "Iar pielea taurului și toată carnea sa, împreună cu capul său și cu picioarele sale, și măruntaiele sale și balega sa,",
            "11": "[adică] tot taurul, să-l scoată în afara taberei, într-un loc curat, acolo unde se aruncă cenușa, și să îl ardă pe lemne, în foc. Acolo unde se aruncă cenușa să fie ars.",
            "12": "Și dacă toată obștea lui Israel va greși, și o chestiune va fi fost ascunsă de ochii adunării; și vor încălca oricare din poruncile DOMNULUI [legată de ceva] care nu trebuie făcut și se vor face vinovați,",
            "13": "când păcatul pe care l-au comis devine cunoscut, adunarea să aducă un tăuraș ca jertfă de păcat și să-l aducă înaintea Cortului Întâlnirii.",
            "14": "Și bătrânii obștii să își sprijine mâinile pe capul taurului înaintea DOMNULUI și să înjunghie taurul înaintea DOMNULUI.",
            "15": "Și preotul cel uns să aducă din sângele taurului la Cortul Întâlnirii.",
            "16": "Preotul să-și înmoaie degetul arătător în sânge și să stropească de șapte ori înaintea DOMNULUI, către fața draperiei.",
            "17": "Și din sânge să pună pe coarnele altarului care este înaintea DOMNULUI, în Cortul Întâlnirii; și tot [restul] sângelui să îl verse la baza altarului arderii-de-tot care este la intrarea Cortului Întâlnirii.",
            "18": "Și toată grăsimea sa să o ia din el și să o facă să fumege pe altar.",
            "19": "Să facă cu taurul cum a făcut cu taurul jertfei de păcat, așa să-i facă; și preotul să facă ispășire pentru ei și le va fi iertat.",
            "20": "Să scoată taurul în afara taberei și să-l ardă, precum a ars primul taur – jertfă de păcat a adunării.",
            "21": "Când un conducător va păcătui și va încălca din greșeală oricare dintre poruncile DOMNULUI [legate de ceva] care nu trebuie făcut și se face vinovat,",
            "22": "sau când devine conștient de păcatul său pe care l-a comis, să aducă ofranda sa: un țap de parte bărbătească, fără meteahnă.",
            "23": "Să își pună mâna pe capul țapului și să îl înjunghie în locul unde se înjunghie arderea-de-tot, înaintea DOMNULUI – este o jertfă de păcat.",
            "24": "Și preotul să ia din sângele jertfei de păcat cu degetul său arătător și să pună pe coarnele altarului arderii-de-tot, iar [restul] sângelui să i-l verse la baza altarului arderii-de tot.",
            "25": "Iar toată grăsimea sa să o facă să fumege pe altar, precum grăsimea jertfei de pace; și preotul să facă ispășire pentru el după păcatul său și îi va fi iertat.",
            "26": "Iar dacă un suflet din poporul țării va păcătui din greșeală, încălcând una dintre poruncile DOMNULUI [legate de ceva] care nu trebuie făcut și se face vinovat,",
            "27": "sau când devine conștient de păcatul său pe care l-a comis, să aducă ofranda sa: o capră fără meteahnă, de parte femeiască, pentru păcatul său pe care l-a comis.",
            "28": "Să își sprijine mâna pe capul jertfei de păcat și să înjunghie jertfa de păcat la locul arderii-de-tot.",
            "29": "Și preotul să ia din sângele ei cu degetul său arătător și să pună pe coarnele altarului arderii-de-tot, și tot [restul] sângelui să i-l verse la baza altarului.",
            "30": "Și toată grăsimea sa să o scoată, precum a fost scoasă grăsimea de pe jertfa de pace; și preotul să o facă să fumege pe altar, ca aromă plăcută DOMNULUI; și preotul să facă ispășire pentru el și îi va fi iertat.",
            "31": "Iar dacă va aduce o oaie ca jertfă a sa de păcat, parte femeiască, fără meteahnă, să o aducă.",
            "32": "Să își sprijine mâna pe capul jertfei de păcat și să o înjunghie ca jertfă de păcat în locul unde se înjunghie arderea-de-tot.",
            "33": "Și preotul să ia din sângele jertfei de păcat cu degetul său arătător și să pună pe coarnele altarului arderii-de-tot, și tot [restul] sângelui să i-l verse la baza altarului.",
            "34": "Și toată grăsimea sa să i-o scoată, cum a scos grăsimea oii din jertfa de pace, și preotul să le facă să fumege pe altar, pe rugurile DOMNULUI; și preotul să facă ispășire pentru el după păcatul lui pe care l-a comis și îi va fi iertat."
        },
        "4": {
            "0": "Iar dacă cineva va păcătui: dacă a acceptat să fie sub imprecație<sup class=\"footnote-marker\">*</sup><i class=\"footnote\">Lit: „a auzit sunetul unei imprecații”, adică părțile i-au solicitat să apară în fața tribunalului pentru a relata, sub jurământ, ceea ce știe</i> și este martor – fie că a văzut, fie că a știut – dacă nu depune mărturie, își va purta păcatul;",
            "1": "sau cineva care va atinge orice lucru necurat – fie hoitul unei sălbăticiuni necurate, fie hoitul unui dobitoc necurat, fie hoitul unei târâtoare necurate – și fără să-și dea seama, necurat fiind, s-a făcut vinovat;",
            "2": "sau când se va atinge de orice necurățenie umană prin care se poate contamina, și nu și-a dat seama, dar apoi a știut, s-a făcut vinovat;",
            "3": "sau cineva care va fi jurat, rostind cu buzele să facă rău sau bine – orice rostește omul în jurământ – și nu și-a dat seama, dar apoi a știut, s-a făcut vinovat de unul din aceste [lucruri].",
            "4": "Când se va face vinovat de unul din aceste [lucruri], să mărturisească despre ce a păcătuit.",
            "5": "Să își aducă jertfa de vină DOMNULUI, pentru păcatul său pe care l-a comis: parte femeiască din turmă, oaie sau capră, ca jertfă de păcat; și preotul să facă ispășire pentru el după păcatul său.",
            "6": "Iar dacă nu-i va da mâna o oaie sau o capră, să aducă DOMNULUI ca jertfă de vină pentru păcatul său: două turturele sau doi porumbei tineri, unul ca jertfă de păcat și unul ca ardere-de-tot.",
            "7": "Să le aducă la preot, care va aduce ca jertfă întâi pe cea care este pentru jertfa de păcat și îi va frânge capul [cu unghia] de la ceafă, dar nu-l va separa.",
            "8": "[Preotul] să stropească din sângele jertfei de păcat pe peretele altarului, iar restul sângelui să fie stors la baza altarului – este o jertfă de păcat.",
            "9": "Iar a doua să o facă ardere-de-tot, după rânduială; și preotul să facă ispășire pentru el pentru păcatul său pe care l-a comis și îi va fi iertat.",
            "10": "Iar dacă nu-i va da mâna două turturele sau doi porumbei tineri, să își aducă ofranda pentru ce a păcătuit: o zecime de <i>efa</i> de făină fină ca ofrandă de păcat; să nu pună untdelemn peste ea și să nu pună tămâie peste ea, căci este o ofrandă de păcat.",
            "11": "Să o aducă la preot, iar preotul să-i scoată din ea un pumn plin ca aducere-aminte, și să o facă să fumege pe altar, pe rugurile DOMNULUI – este o jertfă de păcat.",
            "12": "Și preotul să facă ispășire pentru el, pentru păcatul lui pe care l-a comis legat de unul din aceste lucruri și îi va fi iertat; și [restul] să fie al preotului, ca prinosul.»”",
            "13": "DOMNUL i-a vorbit lui Moise, spunând:",
            "14": "„Cineva care comite o delapidare și păcătuiește din greșeală față de sfințeniile DOMNULUI, să-și aducă jertfa de vină DOMNULUI: un berbec fără meteahnă din turmă, prețuit în sicli de argint după siclul Sanctuarului, ca jertfă de vină.",
            "15": "Pentru ce a deposedat Sanctuarul să plătească și să adauge o cincime și să o dea preotului; și preotul să facă ispășire pentru el prin berbecul jertfei de vină și îi va fi iertat.",
            "16": "Iar dacă cineva va păcătui și va acționa împotriva vreunei porunci a DOMNULUI [legate de ceva] care nu trebuie făcut, dar nu și-a dat seama și s-a făcut vinovat, să-și poarte păcatul.",
            "17": "Să aducă la preot un berbec fără meteahnă, din turmă, prețuit [corect], ca jertfă de vină; și preotul să facă ispășire pentru el pentru greșeala lui pe care a comis-o fără să știe și îi va fi iertată.",
            "18": "Este o jertfă de vină; negreșit s-a făcut vinovat înaintea DOMNULUI.”",
            "19": "DOMNUL i-a vorbit lui Moise, spunând:",
            "20": "„Dacă cineva va păcătui și va comite o delapidare față de DOMNUL, mințindu-l pe semenul său legat de un gaj, sau un împrumut, sau un jaf, sau păgubindu-și semenul;",
            "21": "sau negând în legătură cu un obiect pierdut pe care l-a găsit, și jurând fals în legătură cu oricare dintre lucrurile pe care un om le poate face și prin care poate păcătui –",
            "22": "când va păcătui și se va face vinovat, să înapoieze lucrul pe care l-a furat sau ceea ce a dobândit prin fraudă, sau gajul care i-a fost lăsat sau obiectul pierdut pe care l-a găsit,",
            "23": "sau orice despre care a jurat fals. Să restituie valoarea sa de bază și să adauge la ea o cincime și să o dea celui căruia îi aparține, în ziua în care își admite vina.",
            "24": "Și jertfa lui de vină să o aducă DOMNULUI – un berbec fără meteahnă din turmă, după valoarea lui [în sicli], ca jertfă de vină – pentru preot.",
            "25": "Și preotul să facă ispășire pentru el înaintea DOMNULUI și i se va ierta oricare din toate acestea pe care le poate face ca să se facă vinovat.”"
        },
        "5": {
            "0": "DOMNUL i-a vorbit lui Moise, spunând:",
            "1": "„Poruncește-le lui Aaron și fiilor săi, spunând: «Aceasta este legea arderii-de-tot, ea fiind arderea-de-tot [care rămâne] pe vatră, pe altar, toată noaptea, până dimineață, iar focul altarului rămâne aprins pe el.",
            "2": "Preotul să își îmbrace tunica de in și izmene de in să îmbrace pe trupul său și să ridice cenușa după ceea ce a mistuit focul din arderea-de-tot pe altar și să o pună lângă altar.",
            "3": "Apoi să-și scoată hainele și să îmbrace alte haine și să scoată cenușa în afara taberei, într-un loc curat.",
            "4": "Iar focul pe altar să rămână aprins pe el, să nu se stingă; preotul să ardă lemne pe el în fiecare dimineață, să rânduiască pe el arderea-de-tot și să facă să fumege pe el grăsimile jertfelor de pace.",
            "5": "Foc necontenit să rămână aprins pe altar, să nu se stingă.",
            "6": "Și aceasta este legea prinosului: fiii lui Aaron să îl aducă înaintea DOMNULUI, către [partea din] față a altarului.",
            "7": "Și să ridice din el cu pumnul lui, din făina fină a prinosului și din untdelemnul lui, și toată tămâia care este pe prinos; și să [le] facă să fumege pe altar, aromă plăcută, aducere-aminte DOMNULUI.",
            "8": "Și ce rămâne din el să-l mănânce Aaron și fiii săi; nedospit să fie mâncat, într-un loc sfânt, în curtea Cortului Întâlnirii să-l mănânce.",
            "9": "Să nu fie copt dospit; li l-am dat ca parte din ofrandele Mele mistuite de foc; este preasfânt, ca jertfa de păcat și jertfa de vină.",
            "10": "Oricine de parte bărbătească din fiii lui Aaron îl poate mânca, o porție veșnică, peste generațiile lor, din ofrandele mistuite de foc ale DOMNULUI; orice se va atinge de el va deveni sfânt.»”",
            "11": "DOMNUL i-a vorbit lui Moise, spunând:",
            "12": "„Aceasta este ofranda lui Aaron și a fiilor săi, pe care să o aducă DOMNULUI în ziua învestirii lui: o zecime de <i>efa</i> de făină fină, prinos necontenit, o jumătate din ea dimineața și o jumătate din ea seara.",
            "13": "În tigaie, cu untdelemn să fie făcută; să o aduci opărită; un prinos prăjit repetat, rupt în bucăți să-l aduci, aromă plăcută DOMNULUI.",
            "14": "Și preotul uns în locul său dintre fiii săi să îl aducă – decret veșnic pentru DOMNUL, cu totul să fie făcut să fumege.",
            "15": "Și orice prinos al unui preot să fie [ars] cu totul; să nu fie mâncat.”",
            "16": "DOMNUL i-a vorbit lui Moise, spunând:",
            "17": "Vorbește lui Aaron și fiilor săi, spunând: «Aceasta este legea jertfei de păcat; în locul în care este înjunghiată arderea-de-tot să fie înjunghiată [și] jertfa de păcat, înaintea DOMNULUI, este preasfântă.",
            "18": "Preotul care o taie să o mănânce; într-un loc sfânt să fie mâncată, în curtea Cortului Întâlnirii.",
            "19": "Orice se va atinge de carnea ei va fi sfințit; iar dacă sângele ei este stropit asupra unui veșmânt, ce s-a stropit să speli într-un loc sfânt.",
            "20": "Iar un vas de lut în care a fost gătită să fie spart, dar dacă a fost gătită în vas de aramă, să fie opărit și [apoi] clătit cu apă.",
            "21": "Oricine de parte bărbătească dintre preoți o va putea mânca, este preasfântă.",
            "22": "Și orice jertfă de păcat din sângele căreia s-a adus în Cortul Întâlnirii ca să se facă ispășire pentru Sanctuar să nu fie mâncată; să fie arsă în foc."
        },
        "6": {
            "0": "Și aceasta este legea jertfei de vină: este preasfântă.",
            "1": "În locul în care înjunghie arderea-de-tot, să înjunghie jertfa de vină; și [preotul] să-i azvârle sângele pe altar, de jur împrejur.",
            "2": "Și toată grăsimea sa să o aducă ofrandă: coada, și grăsimea care acoperă măruntaiele,",
            "3": "și cei doi rinichi și grăsimea care este pe ei, care este pe coapse; și să scoată diafragma cu ficatul, cu rinichii.",
            "4": "Și preotul să le facă să fumege pe altar, jertfă mistuită de foc pentru DOMNUL; este o jertfă de vină.",
            "5": "Oricine de parte bărbătească dintre preoți poate să o mănânce; să fie mâncată într-un loc sfânt, este preasfântă.",
            "6": "Ca jertfa de păcat este jertfa de vină, o singură lege este pentru ele; să fie a preotului care face cu ea ispășirea.",
            "7": "Iar preotul care aduce arderea-de-tot pentru cineva – pielea arderii-de-tot pe care a adus-o să fie a [acelui] preot, a lui să fie.",
            "8": "Și orice prinos care este copt în cuptor și orice făcut în tigaie sau pe plită să fie al preotului care îl aduce, al lui să fie.",
            "9": "Și orice prinos frământat cu untdelemn sau uscat să fie al tuturor fiilor lui Aaron, fiecăruia la fel.",
            "10": "Și aceasta este legea jertfei de pace pe care [cineva] o aduce DOMNULUI.",
            "11": "Dacă o va aduce drept mulțumire, să o aducă cu jertfa de mulțumire, pâini nedospite frământate cu untdelemn, turte subțiri nedospite unse cu unt-delemn și turte de făină fină prăjite, îmbibate cu untdelemn.",
            "12": "Cu turte de pâine dospite să își aducă ofranda, cu jertfa de mulțumire a jertfei sale de pace.",
            "13": "Să aducă din ea una din fiecare ofrandă, o donație pentru DOMNUL; să fie a preotului care azvârle sângele jertfei de pace, a lui să fie.",
            "14": "Iar carnea jertfei de mulțumire a jertfei sale de pace să fie mâcată în ziua aducerii ei; să nu lase din ea până dimineața.",
            "15": "Iar dacă jertfa lui este [pentru] o făgăduință sau o promisiune, în ziua când își aduce jertfa să fie mâncată; iar în ziua următoare, ce a rămas se poate [încă] mânca.",
            "16": "Dar ceea ce rămâne din carnea jertfei în ziua a treia să fie ars în foc.",
            "17": "Și dacă [a vrut] să mănânce din carnea jertfei lui de pace [și] în a treia zi, ea nu va fi acceptată; nu va conta pentru cel care o aduce, va fi respinsă<sup class=\"footnote-marker\">*</sup><i class=\"footnote\">Ebr: <i>„pigul”</i></i>, iar cel care va mânca din ea își va purta vina.",
            "18": "Carnea care atinge orice lucru necurat să nu fie mâncată, în foc să fie arsă; dar carnea [curată] – oricine este curat o poate mânca.",
            "19": "Iar cel care mănâncă din carnea ofrandei de pace care este a DOMNULUI, cât timp este necurat, acel suflet va fi nimicit din poporul său.",
            "20": "Iar cineva care se va atinge de orice lucru necurat – fie necurățenie umană, fie animal necurat, fie orice scârboșenie necurată – și va mânca din carnea ofrandei de pace care este a DOMNULUI, acel suflet va fi nimicit din poporul său.”",
            "21": "DOMNUL i-a vorbit lui Moise, spunând:",
            "22": "„Vorbește copiilor lui Israel spunând: «Nicio grăsime de taur, oaie sau capră să nu mâncați.",
            "23": "Iar grăsime de [dobitoc] mort și grăsimea unuia sfâșiat se poate folosi la orice lucrare, dar de mâncat să nu o mâncați.",
            "24": "Căci oricine mănâncă grăsime de dobitoc din care se poate aduce o jertfă mistuită de foc DOMNULUI – sufletul care mănâncă va fi nimicit din poporul său.",
            "25": "Și niciun [fel de] sânge să nu mâncați, în niciunul din sălașurile voastre, nici de pasăre și nici de dobitoc.",
            "26": "Oricine mănâncă orice sânge<sup class=\"footnote-marker\">*</sup><i class=\"footnote\">exceptând sângele de pește și „sângele” lăcustelor permise (cf. Lev. 11:21-22)</i> – acel suflet va fi nimicit din poporul său.»”",
            "27": "DOMNUL i-a vorbit lui Moise, spunând:",
            "28": "„Vorbește copiilor lui Israel, spunând: «Acela care aduce ofranda sa de pace pentru DOMNUL, să aducă jertfa sa pentru DOMNUL din ofranda sa de pace.",
            "29": "Mâinile lui să aducă jertfele mistuite de foc ale DOMNULUI: grăsimea de pe piept să o aducă, odată cu pieptul, ca să-l legene ca jertfă legănată înaintea DOMNULUI.",
            "30": "Preotul să facă grăsimea să fumege pe altar, iar pieptul să fie pentru Aaron și fiii săi.",
            "31": "Iar pulpa dreaptă să o dați ca donație pentru preot din jertfele voastre de pace.",
            "32": "Acela dintre fiii lui Aaron care aduce sângele jertfei de pace și grăsimea – a lui să fie pulpa dreaptă ca parte.",
            "33": "Căci pieptul jertfei legănate și pulpa jertfei ridicate le-am luat de la copiii lui Israel, din jertfele lor de pace, și le am dat preotului Aaron și fiilor săi, ca porție veșnică de la copiii lui Israel.»”",
            "34": "Acesta este [dreptul] ungerii lui Aaron și al ungerii fiilor săi din jertfele mistuite de foc ale DOMNULUI, în ziua când DOMNUL i-a apropiat [de El] să Îi slujească,",
            "35": "pe care DOMNUL l-a poruncit să le fie dat în ziua când i-a uns dintre copiii lui Israel – un decret veșnic, peste generațiile lor.",
            "36": "Aceasta este legea pentru arderea-de-tot, pentru prinos, pentru jertfa de păcat, pentru jertfa de vină, pentru ofrandele de învestire și pentru ofrandele de pace,",
            "37": "pe care a poruncit-o DOMNUL lui Moise pe Muntele Sinai, în ziua când a poruncit copiilor lui Israel să aducă ofrandele lor DOMNULUI, în deșertul Sinai."
        },
        "7": {
            "0": "DOMNUL i-a vorbit lui Moise, spunând:",
            "1": "„Ia-l pe Aaron și pe fiii lui împreună cu el, și hainele și untdelemnul ungerii și taurul jertfei de păcat și cei doi berbeci și coșul cu azime.",
            "2": "Și adună toată obștea la intrarea Cortului Întâlnirii.”",
            "3": "Moise a făcut după cum i-a poruncit DOMNUL și obștea s-a adunat la intrarea Cortului Întâlnirii.",
            "4": "Și Moise i-a spus obștii: „Acesta este lucrul pe care l-a poruncit DOMNUL să fie făcut.”",
            "5": "Și Moise i-a adus aproape pe Aaron și pe fiii săi și i-a cufundat în apă.",
            "6": "Și i-a pus [lui Aaron] tunica și l-a încins cu brâul; l-a îmbrăcat cu mantia și i-a pus efodul; l-a încins cu brâul efodului și l-a strâns cu el.",
            "7": "I-a pus pieptarul și în pieptar a pus <i>urim</i> și <i>tumim</i>.",
            "8": "I-a pus turbanul pe cap și a pus peste turban, pe fruntea lui, plăcuța de aur, diadema sfântă, precum i-a poruncit DOMNUL lui Moise.",
            "9": "Și Moise a luat undelemnul ungerii și a uns Tabernacolul și tot ceea ce se afla în el și le-a sfințit.",
            "10": "A stropit din el asupra altarului de șapte ori și a uns altarul și toate uneltele sale și ligheanul și soclul său, pentru a le sfinți.",
            "11": "Și a turnat din untdelemnul ungerii asupra capului lui Aaron și l-a uns pentru a-l sfinți.",
            "12": "Apoi Moise i-a adus aproape pe fiii lui Aaron și i-a îmbrăcat cu tunicile și i-a încins cu [câte] un brâu și le-a înfășurat turbanele, precum i-a poruncit DOMNUL lui Moise.",
            "13": "Și a adus aproape taurul pentru jertfa de păcat. Iar Aaron și fiii lui și-au sprijinit mâinile pe capul taurului pentru jertfa de păcat.",
            "14": "Și l-a înjunghiat, iar Moise a luat sângele și [l-]a pus pe coarnele altarului de jur împrejur cu degetul său arătător și a curățat altarul. Și a turnat [restul] sângelui la baza altarului și l-a sfințit ca să se poată aduce ispășire pe el.",
            "15": "Și a luat toată grăsimea care este pe măruntaie și diafragma cu ficatul și cei doi rinichi și grăsimea lor, și Moise le-a făcut să fumege pe altar.",
            "16": "Iar [restul] taurului și pielea lui, carnea lui și balega lui le-a ars în foc în afara taberei, după cum i-a poruncit DOMNUL lui Moise.",
            "17": "Apoi a adus aproape berbecul pentru arderea-de-tot și Aaron și fiii săi și-au sprijinit mâinile pe capul berbecului.",
            "18": "L-a înjunghiat și Moise i-a azvârlit sângele pe altar, de jur împrejur.",
            "19": "A tăiat berbecul în bucățile sale și Moise a făcut să fumege capul, bucățile și grăsimile.",
            "20": "Și a spălat măruntaiele și picioarele cu apă și Moise a făcut ca tot berbecul să fumege pe altar – o ardere-de-tot ca jertfă mistuită de foc, o aromă plăcută DOMNULUI, precum i-a poruncit DOMNUL lui Moise.",
            "21": "Apoi a adus aproape cel de-al doilea berbec, berbecul de învestire, iar Aaron și fiii săi și-au sprijinit mâinile pe capul berbecului.",
            "22": "L-a înjunghiat și Moise a luat din sângele lui și a pus pe lobul urechii drepte a lui Aaron, pe degetul mare al mâinii sale drepte și pe degetul mare al piciorului său drept.",
            "23": "I-a adus aproape pe fiii lui Aaron și Moise a pus din sânge pe lobul urechii lor drepte, pe degetul mare al mâinii lor drepte și pe degetul mare al piciorului lor drept; și Moise a azvârlit [restul] sângelui pe altar, de jur împrejur.",
            "24": "Apoi a luat grăsimea și coada și toată grăsimea care este pe măruntaie, și diafragma împreună cu ficatul, și cei doi rinichi, și grăsimea lor, și pulpa dreaptă.",
            "25": "Iar din coșul cu azime care era înaintea DOMNULUI a luat o azimă, o pâine cu untdelemn și o turtă și le-a pus peste grăsimi și peste pulpa dreaptă.",
            "26": "Și a pus totul în palmele lui Aaron și în palmele fiilor lui și i-a legănat ca ofrandă legănată înaintea DOMNULUI.",
            "27": "Apoi Moise le-a luat de pe palmele lor și le-a făcut să fumege pe altar peste arderea-de-tot; și ele au fost ofrandele de învestire, spre aromă plăcută; a fost o ofrandă mistuită de foc DOMNULUI.",
            "28": "Moise a luat pieptul și l-a legănat ca o ofrandă legănată înaintea DOMNULUI; din berbecul de învestire a fost pentru Moise, ca parte, precum i-a poruncit DOMNUL lui Moise.",
            "29": "Moise a luat din untdelemnul ungerii și din sângele care era pe altar și l-a stropit asupra lui Aaron, a hainelor lui și asupra fiilor lui și asupra hainelor fiilor lui împreună cu el; și l-a sfințit pe Aaron și hainele lui și pe fiii lui și hainele fiilor lui împreună cu el.",
            "30": "Și Moise i-a spus lui Aaron și fiilor lui: „Fierbeți carnea la intrarea în Cortul Întâlnirii și acolo mâncați-o cu pâinea care este în coșul de învestire, precum am poruncit, spunând: «Aaron și fiii săi să o mănânce!»",
            "31": "Iar ceea ce rămâne din carne și din pâine să ardeți în foc.",
            "32": "Și de la intrarea Cortului Întâlnirii să nu ieșiți șapte zile, până în ziua în care vor fi împlinite zilele învestirii voastre; căci șapte zile veți fi învestiți.",
            "33": "Precum a făcut în această zi, așa a poruncit DOMNUL să se facă, ca să fie ispășire pentru voi.",
            "34": "La intrarea Cortului Întâlnirii să stați zi și noapte, șapte zile, și să păziți sarcina DOMNULUI ca să nu muriți; căci așa mi s-a poruncit.”",
            "35": "Și Aaron și fiii lui au făcut toate lucrurile pe care le-a poruncit DOMNUL prin Moise."
        },
        "8": {
            "0": "Și a fost în ziua a opta: Moise i-a chemat pe Aaron și pe fiii săi și pe bătrânii lui Israel.",
            "1": "Și i-a spus lui Aaron: „Ia pentru tine un vițel din cireadă ca jertfă de păcat și un berbec ca ardere-de-tot, fără meteahnă; și adu[-i] ca jertfă înaintea DOMNULUI.",
            "2": "Iar copiilor lui Israel să le vorbești, spunând: «Luați un țap ca jertfă de păcat, și un vițel și un miel în primul an de viață, fără meteahnă, ca ardere-de-tot.",
            "3": "Și un taur și un berbec ca jertfă de pace, spre a jertfi înaintea DOMNULUI, și un prinos frământat cu untdelemn; căci astăzi DOMNUL vi Se va arăta.»”",
            "4": "Ei au luat ceea ce poruncise Moise în fața Cortului Întâlnirii și toată obștea s-a apropiat și au stat înaintea DOMNULUI.",
            "5": "Și Moise le-a spus: „Acesta este lucrul pe care DOMNUL l-a poruncit; faceți[-l] și slava DOMNULUI vi se va arăta.”",
            "6": "Moise i-a spus lui Aaron: „Apropie-te de altar și adu-ți jertfa ta de păcat și arderea-de-tot a ta și fă ispășire pentru tine și pentru popor; și [apoi] fă ritualul ofrandei poporului și fă ispășire pentru ei, precum a poruncit DOMNUL.”",
            "7": "Aaron s-a apropiat de altar și a înjunghiat vițelul pentru jertfa lui de păcat.",
            "8": "Și fiii lui Aaron i-au adus aproape sângele [jertfei], iar el și-a înmuiat degetul arătător în sânge și l-a pus pe coarnele altarului și a turnat [restul] sângelui la baza altarului.",
            "9": "Iar grăsimea, rinichii și diafragma împreună cu ficatul jertfei de păcat le-a făcut să fumege pe altar, precum îi poruncise DOMNUL lui Moise.",
            "10": "Iar carnea și pielea le-a ars în foc în afara taberei.",
            "11": "Și a înjunghiat arderea-de-tot și fiii lui Aaron i-au înmânat sângele și el l-a azvârlit pe altar, de jur împrejur.",
            "12": "Apoi i-au înmânat arderea-de-tot [tăiată] în bucățile ei, împreună cu capul, și el [le-]a făcut să fumege pe altar.",
            "13": "A spălat măruntaiele și picioarele și le-a făcut să fumege cu arderea-de-tot, pe altar.",
            "14": "Apoi a adus ofranda poporului; el a luat țapul jertfei de păcat care era a poporului, l-a înjunghiat și a făcut ritualul jertfei de păcat, aidoma primei [jertfe].",
            "15": "A adus arderea-de-tot și i-a îndeplinit ritualul, după lege.",
            "16": "Și a adus prinosul, și a umplut palma din el și l-a făcut să fumege pe altar, pe lângă arderea-de-tot de dimineață.",
            "17": "A înjunghiat taurul și berbecul ofrandei de pace a poporului; fiii lui Aaron i-au înmânat sângele și el l-a azvârlit pe altar, de jur împrejur.",
            "18": "Iar [cât despre] grăsimile de la taur și de la berbec, coada, grăsimea de pe măruntaie, rinichii și diafragma cu ficatul –",
            "19": "au așezat grăsimile pe piepturi și au făcut grăsimile să fumege pe altar.",
            "20": "Iar piepturile și pulpa dreaptă, le-a legănat Aaron ca jertfă legănată înaintea DOMNULUI, precum poruncise Moise.",
            "21": "Aaron și-a ridicat mâinile către popor și i-a binecuvântat, apoi a coborât de la îndeplinirea ritualului jertfei de păcat și al arderii-de-tot și al jertfei de pace.",
            "22": "Moise și Aaron au intrat în Cortul Întâlnirii, au ieșit și au binecuvântat poporul; și slava DOMNULUI s-a arătat către întregul popor.",
            "23": "Și un foc a ieșit de dinaintea DOMNULUI și a mistuit pe altar arderea-de-tot și grăsimile; tot poporul a văzut și au strigat de bucurie și au căzut cu fețele [la pământ]."
        },
        "9": {
            "0": "Fiii lui Aaron, Nadav și Avihu, și-au luat fiecare cădelnița, au pus foc în ele și au pus mirodenii peste ea; și au adus înaintea DOMNULUI foc străin pe care nu li-l poruncise [DOMNUL].",
            "1": "Un foc a ieșit de dinaintea DOMNULUI și i-a mistuit, și au murit înaintea DOMNULUI.",
            "2": "Și Moise i-a spus lui Aaron: „Acesta este [lucrul] de care a vorbit DOMNUL, spunând: «Prin cei ce-Mi sunt apropiați voi fi sfințit și înaintea întregului popor voi fi onorat». Și Aaron a tăcut.",
            "3": "Moise i-a chemat pe Mișael și pe Elțafan, fiii lui Uziel, unchiul lui Aaron, și le a spus: „Apropiați-vă, duceți pe frații voștri din fața Sanctuarului în afara taberei.”",
            "4": "Ei s-au apropiat și i-au dus, [trăgându-i] de tunici, în afara taberei, precum vorbise Moise.",
            "5": "Moise i-a spus lui Aaron și fiilor săi, Elazar și Itamar: „Nu vă lăsați capetele netunse și nu vă rupeți hainele, ca să nu muriți și ca [DOMNUL] să nu se mânie pe toată obștea; dar frații voștri, toată casa lui Israel va plânge arderea pe care a aprins-o DOMNUL.",
            "6": "Iar de la intrarea Cortului Întâlnirii să nu ieșiți, ca nu cumva să muriți, căci untdelemnul ungerii DOMNULUI este asupra voastră”. Și ei au făcut după cuvântul lui Moise.",
            "7": "DOMNUL i-a vorbit lui Aaron, spunând:",
            "8": "„Vin sau băutură tare să nu beți, nici tu și nici fiii tăi împreună cu tine, atunci când veniți la Cortul Întâlnirii, ca să nu muriți – decret veșnic, peste generațiile voastre,",
            "9": "ca să deosebiți între sfânt și profan și între necurat și curat",
            "10": "și să predați copiilor lui Israel toate decretele pe care DOMNUL li le-a vorbit prin Moise.",
            "11": "Moise i-a vorbit lui Aaron și lui Elazar și Itamar, fiii care îi rămăseseră: „Luați prinosul rămas din ofrandele mistuite de foc ale DOMNULUI și mâncați-l nedospit lângă altar, căci este preasfânt.",
            "12": "Să-l mâncați într-un loc sfânt, căci este porția voastră și porția fiilor voștri din jertfele mistuite de foc ale DOMNULUI, căci așa mi s-a poruncit.",
            "13": "Iar pieptul legănării și pulpa ridicării să le mâncați într-un loc curat, tu și fiii tăi și fiicele tale cu tine; căci ele au fost date ca porție a ta și porție a fiilor tăi, din jertfele de pace ale copiilor lui Israel.",
            "14": "Pulpa ridicării și pieptul legănării să le aducă cu ofrandele de grăsimi mistuite [de foc], ca ritual legănat înaintea DOMNULUI și să fie pentru tine și pentru fiii tăi odată cu tine, ca porție veșnică, după cum a poruncit DOMNUL.",
            "15": "Cât despre țapul jertfei de păcat, Moise l-a căutat atent și iată, fusese ars; și s-a mâniat pe Elazar și Itamar, fiii care îi rămăseseră lui Aaron, spunând:",
            "16": "„De ce nu ați mâncat jertfa de păcat în locul sfânt, căci este preasfântă? [DOMNUL] v-a dat o ca să purtați greșeala obștii ca să faceți ispășire pentru ei înaintea DOMNULUI.",
            "17": "Iată, sângele ei nu a fost adus în interiorul Sanctuarului; trebuia să o mâncați negreșit în Sanctuar, precum am poruncit!”",
            "18": "Dar Aaron i-a vorbit lui Moise: „Iată, ei și au adus astăzi jertfa de păcat și arderea-de-tot înaintea DOMNULUI și astfel [de lucruri] mi s-au întâmplat! Dacă aș fi mâncat din jertfa de păcat a acestei zile, oare ar fi fost bine în ochii DOMNULUI?”",
            "19": "Moise a auzit și a fost bine în ochii lui."
        },
        "10": {
            "0": "DOMNUL le-a vorbit lui Moise și lui Aaron, spunându-le:",
            "1": "„Vorbiți copiilor lui Israel, spunând: «Acestea sunt vietățile<sup class=\"footnote-marker\">*</sup><i class=\"footnote\">Identitatea exactă a animalelor din acest capitol este incertă.</i> pe care le puteți mânca dintre toate dobitoacele care sunt pe pământ.",
            "2": "Orice dobitoc care are copita despicată, despărțită complet în două, și care rumegă hrana – pe acela îl puteți mânca. ",
            "3": "Dar acestea sunt cele pe care să nu le mâncați dintre cele care rumegă hrana sau au copita despicată: cămila, căci rumegă hrana, dar nu are copita despicată – este necurată pentru voi;",
            "4": "și damanul, căci rumegă hrana, dar nu are copita despicată – este necurat pentru voi;",
            "5": "și iepurele, căci rumegă hrana, dar nu are copita despicată – este necurat pentru voi;",
            "6": "și porcul, căci are copita despicată, copita lui este separată complet, dar nu rumegă hrana – este necurat pentru voi.",
            "7": "Din carnea lor să nu mâncați și de hoiturile lor să nu vă atingeți – sunt necurate pentru voi.",
            "8": "Aceasta puteți mânca din orice este în ape: orice are aripioare și solzi în ape, în mări și în ape curgătoare, pe acestea le puteți mânca.",
            "9": "Iar orice nu are aripioare și solzi în mări și în ape curgătoare, din toate cele care mișună în apă și din toate vietățile care sunt în apă – o scârboșenie sunt ele pentru voi.",
            "10": "Și o scârboșenie să rămână pentru voi; din carnea lor să nu mâncați și hoitul lor să îl considerați scârbos.",
            "11": "Tot ceea ce nu are aripioare și solzi în apă este o scârboșenie pentru voi.",
            "12": "Și pe acestea să le considerați scârboase dintre păsări, să nu fie mâncate, sunt o scârboșenie: vulturul și vulturul pleșuv și acvila;",
            "13": "și uliul, și șorecarul după soiul său;",
            "14": "orice corb după soiul său;",
            "15": "și struțul, și uliul păsărar, și pescărușul, și cucuveaua după soiul său;",
            "16": "și bufnița, și cormoranul, și huhurezul;",
            "17": "și lebăda, și pelicanul, și cocorul;",
            "18": "și barza, și stârcul după soiul său, și pupăza, și liliacul.",
            "19": "Orice insectă zburătoare care merge pe patru [picioare] este o scârboșenie pentru voi.",
            "20": "Doar pe aceasta o puteți mânca dintre toate insectele zburătoare care merg pe patru [picioare]: pe aceea care are fluierele picioarelor articulate, ca să poată sări cu ele pe pământ.",
            "21": "Pe acestea le puteți mânca dintre ele<sup class=\"footnote-marker\">*</sup><i class=\"footnote\">Cu excepția câtorva comunități evreiești, identitatea exactă a acestor specii s-a pierdut în negura istoriei.</i>: lăcusta <i>arbe</i> după soiul ei, și lăcusta <i>solam</i> după soiurile ei, și lăcusta <i>hargol</i> după soiurile ei, și lăcusta <i>hagav</i> după soiurile ei.",
            "22": "Și orice insectă zburătoare care are patru picioare să fie o scârboșenie pentru voi.",
            "23": "Iar prin acestea veți deveni necurați: oricine se atinge de hoiturile lor va fi necurat până seara.",
            "24": "Și oricine cară din hoiturile lor să își spele hainele și este necurat până seara:",
            "25": "prin orice dobitoc cu copite despicate care nu sunt complet despicate, sau care nu rumegă hrana; sunt necurate pentru voi, oricine se atinge de ele va fi necurat.",
            "26": "Iar toate cele care merg pe labe, dintre toate vietățile care merg pe patru [picioare], sunt necurate pentru voi; oricine se atinge de hoiturile lor va fi necurat până seara.",
            "27": "Iar cel care le cară hoiturile să își spele hainele și este necurat până seara; sunt necurate<sup class=\"footnote-marker\">*</sup><i class=\"footnote\">Aici, termenul <i>tame</i> are conotație dublă: interzise la consum și necurate când sunt moarte.</i> pentru voi.",
            "28": "Și acestea sunt necurate pentru voi dintre vietățile care mișună pe pământ: nevăstuica, șoarecele și broasca după soiurile ei;",
            "29": "ariciul, salamandra, șopârla, melcul și cârtița.",
            "30": "Acestea sunt necurate pentru voi dintre toate cele care mișună; oricine se atinge de ele când sunt moarte va fi necurat până seara.",
            "31": "Și orice peste care va cădea [ceva] din ele când sunt moarte va fi necurat, fie unealtă de lemn, fie haină, fie piele, fie pânză, orice unealtă cu care se face muncă, să fie băgat în apă și este necurat până seara, apoi va fi curat.",
            "32": "Și orice vas de lut înăuntrul căruia va cădea unul din ele, tot ceea ce este în el va fi necurat, iar [vasul] să îl spargeți.",
            "33": "Orice mâncare de mâncat [din vas] peste care va cădea apă va fi necurată; și orice băutură de băut, în orice vas, va fi necurată.",
            "34": "Iar orice [lucru] în care va cădea din hoitul lor va fi necurat – cuptor sau vatră să fie dărâmate – sunt necurate și vor rămâne necurate pentru voi.",
            "35": "Dar un izvor sau o fântână, o adunare de ape, vor rămâne curate. Dar cel care se atinge de hoitul lor va fi necurat.",
            "36": "Iar dacă din hoitul lor va cădea pe orice sămânță de însămânțat, ea rămâne curată.",
            "37": "Dar dacă fusese pusă apă pe sămânță și a căzut [ceva] din hoitul lor peste ea, este necurată pentru voi.",
            "38": "Dacă va muri vreunul din dobitoacele care vă servesc drept hrană, cel care îi atinge hoitul va fi necurat până seara.",
            "39": "Iar cineva care mănâncă din hoitul lui să își spele hainele și este necurat până seara. Iar cineva care îi cară hoitul să își spele hainele și este necurat până seara.",
            "40": "Orice târâtoare ce mișună pe pământ este o scârboșenie, să nu fie mâncată.",
            "41": "Orice se târăște pe pântec și orice merge pe patru [picioare], chiar și cele care au multe picioare din toate târâtoarele care se târăsc pe pământ să nu le mâncați, căci sunt o scârboșenie.",
            "42": "Să nu vă spurcați sufletele cu nicio târâtoare care se târăște, să nu vă pângăriți prin ele, ca să nu fiți necurați prin ele.",
            "43": "Căci Eu sunt DOMNUL, Dumnezeul vostru – să vă sfințiți și să fiți sfinți, căci sfânt sunt Eu; și să nu vă pângăriți sufletele cu orice târâtoare care mișună pe pământ.",
            "44": "Căci Eu sunt DOMNUL, care vă ridică din țara Egiptului pentru a vă fi Dumnezeu; să fiți sfinți, căci sfânt sunt Eu.”",
            "45": "Aceasta este legea despre dobitocul, păsărea și orice vietate care mișună în ape și despre orice vietate care se târăște pe pământ,",
            "46": "pentru a distinge între necurat și curat și între vietatea care poate fi mâncată și vietatea care nu poate fi mâncată."
        },
        "11": {
            "0": "DOMNUL i-a vorbit lui Moise, spunând:",
            "1": "„Vorbește copiilor lui Israel, spunând: «Când o femeie va zămisli și va naște [prunc] de parte bărbătească, să fie necurată șapte zile, ca în zilele de slăbiciune din vremea ei de separare<sup class=\"footnote-marker\">*</sup><i class=\"footnote\">menstruația</i> să fie necurată.",
            "2": "Iar în a opta zi, să fie circumcisă carnea prepuțului lui.",
            "3": "Și treizeci și trei de zile să stea în sângele curățirii ei; de sfințenie să nu se atingă și în Sanctuar să nu vină până se împlinesc zilele curățirii ei.",
            "4": "Iar dacă va naște [prunc] de parte femeiască, să fie necurată două săptămâni, ca în vremea ei de separare; și șaizeci și șase de zile să stea în sângele curățirii.",
            "5": "Iar la împlinirea zilelor curățirii ei pentru fiu sau pentru fiică, să aducă o oaie în primul său an de viață ca ardere-de-tot și un porumbel tânăr sau o turturică ca jertfă de păcat, la intrarea Cortului Întâlnirii, la preot.",
            "6": "Și el va aduce înaintea DOMNULUI și va face ispășire pentru ea, și va fi curățită de sursa sângelui ei – aceasta este legea celei care naște [prunc] de parte bărbătească sau femeiască.",
            "7": "Dar dacă nu îi va da mâna o oaie, atunci să aducă două turturele sau doi porumbei tineri, unul pentru arderea-de-tot și unul pentru jertfa de păcat; și preotul să facă ispășire pentru ea și va fi curată.»”"
        },
        "12": {
            "0": "DOMNUL le-a vorbit lui Moise și lui Aaron, spunând:",
            "1": "„Dacă un om va avea pe pielea trupului său o umflătură, sau o erupție, sau o decolorare, care este pe pielea trupului său ca o plagă de lepră<sup class=\"footnote-marker\">*</sup><i class=\"footnote\">Ebr: <i>țaraat</i>, desemnând o manifestare fizică a unei afecțiuni spirituale, fără legătură cu boala contagioasă ononimă</i>, să fie adus la preotul Aaron sau la unul din fiii săi, preoții.",
            "2": "Preotul să se uite la plaga de pe pielea trupului: [dacă] părul de pe rană s-a albit și plaga pare mai adâncă decât pielea trupului său, este plagă de lepră; preotul să se uite la ea și să îl declare necurat.",
            "3": "Iar dacă este o decolorare albă pe pielea trupului său și ea nu pare mai adâncă decât pielea, iar părul ei nu s-a albit, preotul să izoleze plaga<sup class=\"footnote-marker\">*</sup><i class=\"footnote\">În funcție de interpretare: fie izolându-l pe cel cu plaga, fie trasând pe piele conturul plăgii pentru a depista dacă s-a extins ulterior</i> timp de șapte zile.",
            "4": "Și preotul să se uite la ea în ziua a șaptea și iată, [dacă] plaga a rămas neschimbată în ochii lui și plaga nu s-a răspândit pe piele, preotul să o izoleze timp de șapte zile, din nou.",
            "5": "Preotul să se uite la ea în ziua a șaptea, din nou, și iată, [dacă] plaga s-a estompat și plaga nu s-a răspândit pe piele, atunci preotul să îl declare curat; este o erupție [obișnuită]; să își spele hainele și va fi curat.",
            "6": "Dar dacă erupția se întinde pe piele după ce a fost arătată preotului pentru curățirea sa, să-i fie arătată din nou preotului.",
            "7": "Preotul se va uita și iată, [dacă] erupția s-a întins pe piele, preotul să îl declare necurat; este lepră.",
            "8": "Când o plagă de lepră va fi asupra unui om, să fie adus la preot.",
            "9": "Și preotul să se uite și iată, [dacă] este o umflătură albă pe piele și ea a făcut ca părul să se albească, sau în umflătură este carne vie,",
            "10": "atunci este lepră veche pe pielea trupului său și preotul să îl declare necurat; să nu izoleze [plaga], căci este necurată.",
            "11": "Iar dacă lepra va erupe mult pe piele și lepra va acoperi toată pielea plăgii, din cap până în picioare, oriunde văd ochii preotului –",
            "12": "preotul să se uite și iată, [dacă] lepra i-a acoperit tot trupul, atunci să declare plaga ca fiind curată; albindu-se în întregime, este curată.",
            "13": "Dar în ziua când va apărea în ea carne sănătoasă, va fi necurată.",
            "14": "Și preotul să se uite la carnea sănătoasă și să îl declare necurat; carnea sănătoasă este necurată, este lepră.",
            "15": "Dar dacă se schimbă carnea sănătoasă și redevine albă, să vină la preot.",
            "16": "Preotul să se uite la ea și iată, [dacă] plaga s-a albit, atunci preotul să declare plaga curată; este curată.",
            "17": "Și [dacă] un trup va avea o bubă pe pielea sa și se va fi vindecat,",
            "18": "iar în locul bubei va fi o umflătură albă sau o decolorare alb-roșiatică, să fie arătată preotului.",
            "19": "Preotul să se uite și iată, [dacă] i se pare mai adâncă decât pielea și părul ei s-a albit, preotul să îl declare necurat; este o plagă de lepră care a erupt pe bubă.",
            "20": "Dar dacă preotul se va uita la ea și iată, nu este păr alb pe ea și nu este mai adâncă decât pielea, și s-a estompat, preotul să izoleze [plaga] șapte zile.",
            "21": "Iar dacă se răspândește într-adevăr pe piele, atunci preotul să îl declare necurat; este o plagă.",
            "22": "Dar dacă decolorarea rămâne neschimbată și nu se răspândește, este [doar] cicatricea bubei și preotul să îl declare curat.",
            "23": "Sau dacă un trup va avea o arsură de foc pe pielea sa și [pe] pielea vindecată a arsurii este o decolorare alb-roșiatică sau albă,",
            "24": "preotul să o vadă și iată, [dacă] părul s-a albit pe decolorare și pare mai adâncă decât pielea, este lepră care a erupt pe arsură – preotul să îl declare necurat; este o plagă de lepră.",
            "25": "Și dacă preotul se uită la ea și iată, nu este păr alb pe decolorare și ea nu este mai adâncă decât pielea și s-a estompat, preotul să o izoleze șapte zile.",
            "26": "Și preotul să se uite la ea în ziua a șaptea; dacă s-a răspândit pe piele, preotul să îl declare necurat; este o plagă de lepră.",
            "27": "Dar dacă decolorarea rămâne la locul ei, nu s-a răspândit pe piele, și s-a estompat, atunci este o umflătură a arsurii; preotul să îl declare curat, căci este [doar] cicatricea arsurii.",
            "28": "Iar un bărbat sau o femeie care va avea o plagă pe [pielea] capului sau pe bărbie:",
            "29": "preotul să se uite la plagă și iată, [dacă] i se pare mai adâncă decât pielea și pe ea este păr subțire, gălbui, preotul să îl declare necurat; este o eczemă, este o lepră de cap sau de bărbie.",
            "30": "Dar dacă preotul se uită la plaga de eczemă și iată, nu pare mai adâncă decât pielea, dar nu este păr negru pe ea, preotul să izoleze plaga de eczemă timp de șapte zile.",
            "31": "Preotul să se uite la plagă în ziua a șaptea și iată, [dacă] eczema nu s-a răspândit și nu are păr gălbui pe ea și eczema nu pare mai adâncă decât pielea,",
            "32": "atunci [omul] să se radă, dar să nu radă [părul care crește de jur împrejurul] eczemei; și preotul să izoleze eczema pentru șapte zile, din nou.",
            "33": "Și preotul să se uite la eczemă în ziua a șaptea și iată, [dacă] eczema nu s a răspândit pe piele, și [dacă] nu pare mai adâncă decât pielea, atunci preotul să îl declare curat; să își spele hainele și este curat.",
            "34": "Dar dacă eczema s-a răspândit mult pe piele după ce [omul] fusese declarat curat,",
            "35": "preotul să se uite la ea și iată, [dacă] eczema s-a răspândit pe piele, preotul să nu o mai caute de păr gălbui – este necurată.",
            "36": "Dar dacă i se pare că eczema a rămas neschimbată și a apărut pe ea păr negru, eczema este vindecată; este curată și preotul să o declare curată.",
            "37": "Iar dacă un bărbat sau o femeie are pe pielea trupului său pete, pete albe,",
            "38": "preotul să se uite și iată, [dacă] pe pielea trupului lor sunt pete alb-palid, este o iritație eruptă pe piele, este curată.",
            "39": "Când unui om îi cade părul de pe cap, este chel la ceafă; este curat.",
            "40": "Și dacă îi cade părul către frunte, este chel la frunte; este curat.",
            "41": "Dar dacă în chelia lui la ceafă sau la frunte este o plagă alb-roșiatică, este o lepră eruptă în chelia sa la ceafă sau la frunte.",
            "42": "Preotul să se uite la ea și iată, este o plagă umflată alb-roșiatică în chelia sa la ceafă sau la frunte, asemenea leprei pielii trupului.",
            "43": "Este un bărbat lepros, este necurat; preotul să îl declare necurat, plaga lui este asupra capului lui.",
            "44": "Iar leprosul pe care este o plagă să poarte haine sfâșiate și capul netuns, să se învelească până peste buze și să strige: „Necurat, necurat!”",
            "45": "În toate zilele în care plaga este asupra lui, să fie necurat – este necurat. Singur să locuiască, în afara taberei să-i fie sălașul.",
            "46": "Și dacă va fi o plagă de lepră pe un veșmânt, pe un veșmânt de lână sau un veșmânt de in,",
            "47": "sau pe o urzeală sau pe o bătătură de in sau de lână, sau pe [o bucată de] piele sau în orice [lucru] din piele,",
            "48": "și plaga va fi verde închis sau roșu închis, pe veșmânt sau pe [bucata de] piele sau pe urzeală sau pe bătătură sau pe orice ustensilă de piele, este o plagă de lepră și [trebuie] să fie arătată preotului.",
            "49": "Preotul să se uite la plagă și să izoleze plaga șapte zile.",
            "50": "Apoi să se uite la plagă în ziua a șaptea: dacă plaga s-a răspândit pe veșmânt, sau pe urzeală, sau pe bătătură, sau pe [bucata de] piele – pentru orice ar fi fost lucrată pielea – plaga este lepră malignă, este necurată.",
            "51": "Să ardă veșmântul sau urzeala sau bătătura de lână sau de in, sau orice ustensilă de piele pe care va fi plaga; căci este lepră malignă, în foc să fie arsă.",
            "52": "Dar dacă preotul se va uita și iată, plaga nu s-a răspândit pe veșmânt sau pe urzeală sau pe bătătură sau pe orice ustensilă de piele,",
            "53": "preotul să poruncească să fie spălat [locul] cu plaga și să îl izoleze șapte zile, din nou.",
            "54": "Preotul să se uite după ce plaga a fost spălată și iată, [dacă] plaga nu și-a schimbat culoarea și plaga nu s-a răspândit, este necurată – să o ardă în foc, este o plagă adâncă, fie pe interior, fie pe exterior.",
            "55": "Dar dacă preotul se va uita și iată, plaga s-a estompat după ce a fost spălată, să o rupă de pe veșmânt, sau de pe [bucata de] piele, sau de pe urzeală, sau de pe bătătură.",
            "56": "Și dacă reapare pe veșmânt sau pe urzeală sau pe bătătură sau pe orice ustensilă de piele, este o erupție – în foc să arzi [lucrul cu] plaga.",
            "57": "Dar dacă veșmântul sau urzeala sau bătătura sau orice ustensilă de piele a fost spălat și plaga a fost îndepărtată de pe el, să fie spălat din nou și să devină curat.",
            "58": "Aceasta este legea plăgii de lepră, de pe un veșmânt de lână sau de in, sau o urzeală sau bătătură, sau orice ustensilă de piele, pentru a o declara curată sau necurată."
        },
        "13": {
            "0": "DOMNUL i-a vorbit lui Moise, spunând:",
            "1": "„Aceasta să fie legea leprosului în ziua curățirii lui: să fie adus la preot.",
            "2": "Preotul să iasă în afara taberei; preotul să se uite și iată, [dacă] plaga de lepră s-a vindecat de pe lepros,",
            "3": "și preotul să poruncească să fie luate pentru cel care este curățit două păsări vii, curate, și lemn de cedru, și fir roșu, și isop.",
            "4": "Și preotul să poruncească ca una dintre păsări să fie înjunghiată pe un vas de lut în care este apă vie<sup class=\"footnote-marker\">*</sup><i class=\"footnote\">Lit: „pe un vas de lut, peste apă vie”, referința fiind la apă luată dintr-o sursă de apă curgătoare</i>.",
            "5": "[Iar] pasărea vie să o ia împreună cu lemnul de cedru, firul roșu și isopul și să le înmoaie odată cu pasărea vie în sângele păsării înjunghiate, peste apa vie.",
            "6": "Și să stropească de șapte ori asupra celui care este curățit de lepră și să îl curețe; și să dea drumul păsării vii în câmp deschis.",
            "7": "Cel care este curățit să își spele hainele și să își radă tot părul, să se cufunde în apă și va deveni curat. Iar apoi să vină în tabără și să locuiască în afara cortului său șapte zile.",
            "8": "În ziua a șaptea să-și radă tot părul – capul lui, barba lui, sprâncenele lui și tot părul lui să și-l radă; și să-și spele hainele și să-și cufunde trupul în apă și va deveni curat.",
            "9": "Iar în ziua a opta să ia doi miei fără meteahnă și o mielușea în primul său an de viață, fără meteahnă, și trei zecimi de <i>efa</i> de făină fină, ca prinos frământat cu untdelemn, și un <i>log</i><sup class=\"footnote-marker\">*</sup><i class=\"footnote\">Unitate de măsură egală cu volumul mediu a 6 ouă</i> de untdelemn.",
            "10": "Și preotul care curăță să-l înfățișeze pe cel care este curățit, împreună cu ele, înaintea DOMNULUI, la intrarea în Cortul Întâlnirii.",
            "11": "Și preotul să ia unul dintre miei și să îl aducă ca jertfă de vină, cu <i>log</i>-ul de untdelemn; și să le legene ca ofrandă legănată înaintea DOMNULUI.",
            "12": "Să înjunghie mielul în locul în care se înjunghie jertfa de păcat și arderea-de tot, în locul sfințeniei, căci jertfa de vină este aidoma jertfei de păcat, pentru preot, este preasfântă.",
            "13": "Preotul să ia din sângele jertfei de vină și preotul să îl pună pe lobul urechii drepte a celui care este curățit și pe degetul mare al mâinii sale drepte și pe degetul mare al piciorului său drept.",
            "14": "Preotul să ia din <i>log</i>-ul de untdelemn și să toarne în palma stângă a preotului.",
            "15": "Și preotul să-și înmoaie degetul arătător drept în untdelemnul care este în palma sa stângă și să stropească din untdelemn cu degetul său arătător, de șapte ori, înaintea DOMNULUI.",
            "16": "Iar din restul de untdelemn din palma lui, preotul să pună pe lobul urechii drepte a celui care este curățit, pe degetul mare al mâinii sale drepte și pe degetul mare al piciorului său drept, peste sângele jertfei de vină.",
            "17": "Iar restul untdelemnului, care este în palma preotului, să îl pună pe capul celui care este curățit și preotul să facă ispășire pentru el înaintea DOMNULUI.",
            "18": "Preotul să facă jertfa de păcat și să facă ispășire pentru cel care este curățit de necurăția sa și apoi să înjunghie arderea-de-tot.",
            "19": "Preotul să ridice arderea-de-tot și prinosul pe altar și preotul să facă ispășire pentru el și va deveni curat.",
            "20": "Iar dacă este sărac și nu-i dă mâna, să ia un miel ca jertfă de vină pentru legănare, ca să facă ispășire pentru el; și o zecime de <i>efa</i> de făină fină amestecată cu untdelemn ca prinos și un <i>log</i> de untdelemn.",
            "21": "Și două turturele sau doi porumbei tineri, după cum îi va da mâna: să fie una jertfă de vină și una ardere-de tot.",
            "22": "Și să le aducă la preot în ziua a opta a curățirii lui, la intrarea în Cortul Întâlnirii, înaintea DOMNULUI.",
            "23": "Preotul să ia mielul jertfei de vină și <i>log</i>-ul de untdelemn; și preotul să le legene ca ofrandă legănată înaintea DOMNULUI.",
            "24": "Apoi să înjunghie mielul jertfei de vină și preotul să ia din sângele jertfei de vină și să [îl] pună pe lobul urechii drepte ale celui care este curățit și pe degetul mare al mâinii lui drepte și pe degetul mare al piciorului lui drept.",
            "25": "Și din untdelemn, preotul să toarne în palma stângă a preotului.",
            "26": "Și preotul să stropească cu degetul său arătător drept din untdelemnul care este în palma sa stângă, de șapte ori, înaintea DOMNULUI.",
            "27": "Preotul să pună din untdelemnul care este în palma sa pe lobul urechii drepte a celui care este curățit, pe degetul mare al mâinii lui drepte și pe degetul mare al piciorului lui drept, în locul sângelui jertfei de vină.",
            "28": "Iar restul untdelemnului care este în palma preotului să îl pună pe capul celui care este curățit, ca să facă ispășire pentru el înaintea DOMNULUI.",
            "29": "Și să o facă pe una dintre turturele sau dintre porumbeii tineri, din ce îi va da mâna.",
            "30": "Pe cea pe care i-o va da mâna – pe una [s-o facă] jertfă de vină și pe una ardere-de-tot – împreună cu prinosul; și preotul să facă ispășire pentru cel care este curățit, înaintea DOMNULUI.",
            "31": "Aceasta este legea celui care are o plagă de lepră, căruia nu îi dă mâna [să aducă jertfa completă], la curățirea sa.”",
            "32": "DOMNUL le-a vorbit lui Moise și lui Aaron, spunând:",
            "33": "„Când veți veni în țara Canaanului, pe care Eu v-o dau în posesie, și voi pune plagă de lepră peste vreo casă din țara posesiunii voastre,",
            "34": "cel care are casa să vină și să vestească preotului, spunând: «[Ceva] asemenea unei plăgi mi-a apărut în casă.»",
            "35": "Și preotul să poruncească să fie golită casa înainte ca preotul să vină să se uite la plagă și [astfel] să nu devină necurat tot ceea ce este în casă; și apoi preotul să vină să se uite la casă.",
            "36": "Să se uite la plagă și iată, [dacă] plaga este în pereții casei, adâncituri verde-închis sau roșu-închis care par mai adânci ca peretele,",
            "37": "atunci preotul să iasă din casă la intrarea casei și să izoleze casa timp de șapte zile.",
            "38": "Preotul să revină în ziua a șaptea și să se uite și iată, [dacă] plaga s-a extins pe pereții casei,",
            "39": "preotul să poruncească să se scoată pietrele pe care este plaga și să fie aruncate în afara orașului, într-un loc necurat.",
            "40": "Și casa să fie răzuită pe interior, de jur împrejur, iar tencuiala pe care au răzuit-o să fie deșertată în afara orașului, într-un loc necurat.",
            "41": "Apoi să se ia alte pietre și să le pună în locul pietrelor [aruncate] și să se ia altă tencuială și să se tencuiască [din nou] casa.",
            "42": "Iar dacă plaga revine și erupe în casă după ce a îndepărtat pietrele și după ce a răzuit casa și după tencuire,",
            "43": "preotul să vină și să se uite și iată, [dacă] plaga s-a răspândit în casă, atunci este o lepră malignă în casă, este necurată.",
            "44": "Să dărâme casa – pietrele ei și lemnele ei și toată tencuiala casei – și să [le] scoată în afara orașului, într-un loc necurat.",
            "45": "Iar oricine intră în casă în toate zilele în care [preotul] a pus-o în izolare va fi necurat până seara.",
            "46": "Iar cel care se întinde în casă să își spele hainele, iar cel care mănâncă în casă să își spele hainele.",
            "47": "Dar dacă preotul urmează să vină și vede că iată, plaga nu s-a răspândit în casă după tencuirea casei, atunci preotul să declare casa curată, căci plaga s-a vindecat.",
            "48": "Și să ia, pentru curățirea casei două păsări și lemn de cedru și fir roșu și isop.",
            "49": "Și să înjunghie una dintre păsări într-un vas de lut în care este apă vie.",
            "50": "Să ia lemnul de cedru și isopul și firul roșu și pasărea vie și să le înmoaie în sângele păsării înjunghiate și în apa vie; și să stropească asupra casei de șapte ori.",
            "51": "Să curețe casa cu sângele păsării și cu apa vie și cu pasărea vie și cu lemnul de cedru și cu isopul și cu firul roșu.",
            "52": "Și să dea drumul păsării vii în afara orașului, în câmp deschis, să facă ispășire pentru casă; și [casa] va deveni curată.",
            "53": "Aceasta este legea pentru orice plagă de lepră și pentru eczemă;",
            "54": "și pentru lepra veșmintelor și a casei;",
            "55": "și pentru umflătură și pentru erupție și pentru decolorare;",
            "56": "ca să se decidă în ce zi este curată și în ce zi este necurată – aceasta este legea leprei."
        },
        "14": {
            "0": "DOMNUL le-a vorbit lui Moise și lui Aaron, spunând:",
            "1": "„Vorbiți copiilor lui Israel și spuneți-le: «Orice bărbat care va avea o scurgere din carnea sa, scurgerea lui este necurată.",
            "2": "Și astfel să fie necurățenia lui când are o scurgere: fie carnea lui elimină scurgerea, fie carnea lui este obturată de scurgere – aceasta este necurățenia lui.",
            "3": "Orice pat pe care se va culca bărbatul cu scurgerea va fi necurat și orice lucru pe care se va fi așezat va fi necurat.",
            "4": "Iar cineva care îi va atinge patul să-și spele hainele și să se cufunde în apă și este necurat până seara.",
            "5": "Iar cel care se așază pe un obiect pe care va fi stat cel cu scurgerea să-și spele hainele și să se cufunde în apă și este necurat până seara.",
            "6": "Iar cine se atinge de trupul celui cu scurgerea să își spele hainele și să se cufunde în apă și este necurat până seara.",
            "7": "Dacă cel cu scurgerea va scuipa pe un om curat, atunci [acela] să-și spele hainele și să se cufunde în apă și este necurat până seara.",
            "8": "Iar orice șa pe care va călări cel cu scurgerea va fi necurată.",
            "9": "Și oricine atinge orice va fi fost sub el va fi necurat până seara; iar cine le cară să-și spele hainele, să se cufunde în apă și este necurat până seara.",
            "10": "Și oricine pe care îl va atinge cel cu scurgerea, fără să-și fi clătit mâinile cu apă, să-și spele hainele, să se cufunde în apă și e necurat până seara.",
            "11": "Iar un vas de lut pe care cel cu scurgerea îl va atinge să fie spart; și orice vas de lemn să fie clătit cu apă.",
            "12": "Iar când celui cu scurgerea i se va opri scurgerea, să numere pentru sine șapte zile pentru curățirea sa, să-și spele hainele și să-și cufunde trupul în apă vie și va deveni curat.",
            "13": "Iar în ziua a opta să ia pentru sine două turturele sau doi porumbei tineri și să vină înaintea DOMNULUI la intrarea Cortului Întâlnirii și i să le dea preotului.",
            "14": "Și preotul să [le] facă pe una jertfă de păcat și pe una ardere de tot, și preotul să facă ispășire pentru el înaintea DOMNULUI, după scurgerea lui.",
            "15": "Iar un bărbat care are o scurgere de sămânță să-și cufunde tot trupul în apă și este necurat până seara.",
            "16": "Și orice veșmânt sau orice [din] piele pe care va ajunge scurgerea de sămânță să fie spălat în apă și este necurat până seara.",
            "17": "Iar o femeie cu care un bărbat se va culca trupește – [amândoi] să se cufunde în apă și sunt necurați până seara.",
            "18": "Iar când o femeie va avea o scurgere – scurgere de sânge din trupul ei – să fie șapte zile în vremea ei de separare, și oricine care o atinge este necurat până seara.",
            "19": "Și orice pe care se va culca la vremea ei de separare va fi necurat, și orice pe care se va fi așezat va fi necurat.",
            "20": "Iar oricine se atinge de patul ei să-și spele hainele și să se cufunde în apă și este necurat până seara.",
            "21": "Și oricine atinge orice lucru pe care se va fi așezat ea să-și spele hainele și să se cufunde în apă și este necurat până seara.",
            "22": "Iar dacă cineva [va sta] pe patul ei sau pe lucrul pe care ea se așază, când le va atinge, va fi necurat până seara.",
            "23": "Iar dacă un bărbat se va culca cu ea, vremea ei de separare va fi asupra lui și el să fie necurat șapte zile; și orice pat pe care el se va culca va fi necurat.",
            "24": "Iar dacă sângele unei femei va curge zile multe, nu la vremea ei de separare, sau dacă are scurgere după vremea ei de separare, toate zilele scurgerii ei necurate să fie ca zilele vremii ei de separare; este necurată.",
            "25": "Orice pat pe care se va culca în toate zilele scurgerii ei îi va fi ca patul din vremea ei de separare; orice lucru pe care va sta va fi necurat, ca necurățenia vremii ei de separare.",
            "26": "Iar oricine le atinge va fi necurat; să-și spele hainele și să se cufunde în apă și este necurat până seara.",
            "27": "Iar dacă [femeii] i se va opri scurgerea, să numere pentru sine șapte zile și apoi va fi curată.",
            "28": "Și în ziua a opta să ia pentru sine două turturele sau doi porumbei tineri și să le aducă la preot, la intrarea în Cortul Întâlnirii.",
            "29": "Și preotul să facă pe una jertfă de păcat și pe una ardere-de tot; și preotul să facă ispășire pentru ea înaintea DOMNULUI, după scurgerea ei necurată.",
            "30": "Să-i ții la distanță pe copiii lui Israel de necurățenia lor, pentru ca să nu moară din pricina impurității lor, dacă pângăresc Tabernacolul Meu care este în mijlocul lor.",
            "31": "Aceasta este legea unui bărbat care are o scurgere, și a celui din care iese o scurgere de sămânță care îl face necurat,",
            "32": "și a celei slăbite în vremea ei de separare, și a cuiva care are o scurgere, fie de parte bărbătească, fie de parte femeiască, și a unui bărbat care se va fi culcat cu o femeie necurată.»”"
        },
        "15": {
            "0": "DOMNUL i-a vorbit lui Moise după moartea celor doi fii ai lui Aaron, când s-au apropiat înaintea DOMNULUI și au murit.",
            "1": "Și DOMNUL i-a spus lui Moise: «Vorbește fratelui tău Aaron să nu vină în orice vreme în Sanctuar, dincolo de draperie, înaintea capacului care este peste chivot, ca să nu moară, căci în nor Mă voi arăta asupra capacului.",
            "2": "Cu acestea să vină Aaron în Sanctuar: cu un tăuraș pentru jertfa de păcat și un berbec pentru arderea-de-tot.",
            "3": "O tunică de in sfântă să îmbrace, izmene de in să fie pe trupul lui, să se încingă cu un brâu de in și să se acopere cu un turban de in; acestea sunt veșmintele sfinte. Să își cufunde trupul în apă și să le îmbrace.",
            "4": "Iar de la obștea copiilor lui Israel să ia doi țapi pentru jertfa de păcat și un berbec pentru arderea-de-tot.",
            "5": "Și Aaron să aducă aproape taurul său [ca] jertfă de păcat și să facă ispășire pentru sine și pentru casa sa.",
            "6": "Să ia cei doi țapi și să-i pună să stea înaintea DOMNULUI, la intrarea în Cortul Întâlnirii.",
            "7": "Aaron să tragă la sorți cei doi țapi: un sorț „pentru DOMNUL” și un sorț „la Azazel”<sup class=\"footnote-marker\">*</sup><i class=\"footnote\">Nume derivat de la <i>az</i> („putere”) și <i>el</i> („forță”)</i>.",
            "8": "Aaron să aducă aproape țapul pe care căzuse sorțul „pentru DOMNUL” și să îl facă jertfă de păcat.",
            "9": "Iar țapul pe care căzuse sorțul „la Azazel” să fie pus să stea viu înaintea DOMNULUI, ca să facă ispășire prin el, trimițându-l la Azazel, în deșert.",
            "10": "Aaron să aducă aproape taurul său pentru jertfa de păcat și să facă ispășire pentru sine și pentru casa sa; și să înjunghie taurul său pentru jertfa de păcat.",
            "11": "Să ia o cădelniță plină cu tăciuni de pe altarul dinaintea DOMNULUI și pumnii lui plini cu mirodenii aromate fin măcinate și să [le] aducă dincolo de draperie.",
            "12": "Și să pună ofranda de mirodenii pe foc înaintea DOMNULUI și norul ofrandei de mirodenii să acopere capacul chivotului care este peste Mărturie, ca să nu moară.",
            "13": "Să ia din sângele taurului și să stropească cu degetul său arătător pe partea de răsărit a capacului chivotului; și înaintea capacului chivotului să stropească cu sânge de șapte ori cu degetul său arătător.",
            "14": "Să înjunghie țapul jertfei de păcat a poporului și să aducă sângele lui dincolo de draperie; să facă cu sângele lui cum a făcut cu sângele taurului: să-l stropească pe capacul chivotului și înaintea capacului chivotului.",
            "15": "Și să facă ispășire asupra Sanctuarului de necurățiile copiilor lui Israel și de fărădelegile lor dintre toate păcatele lor; și la fel să facă pentru Cortul Întâlnirii care sălășluiește cu ei, în mijlocul necurățiilor lor.",
            "16": "Și niciun om să nu fie în Cortul Întâlnirii când vine să ispășească în Sanctuar, până la ieșirea lui; și să facă ispășire pentru sine și pentru casa sa și pentru toată adunarea lui Israel.",
            "17": "Să iasă la altarul care este înaintea DOMNULUI și să facă ispășire pe el: să ia din sângele taurului și din sângele țapului și să pună pe coarnele altarului, de jur împrejur.",
            "18": "Să stropească asupra lui din sânge cu degetul său arătător de șapte ori și să-l curețe și să-l sfințească de necurățiile copiilor lui Israel.",
            "19": "După ce va fi terminat ispășirea pentru Sanctuar, și pentru Cortul Întâlnirii și pentru altar, să aducă aproape țapul cel viu.",
            "20": "Aaron să-și sprijine ambele mâini pe capul țapului viu și să mărturisească asupra lui toate păcatele voite ale copiilor lui Israel și toate fărădelegile lor dintre toate păcatele lor; să le pună pe capul țapului și să-l trimită printr-un bărbat anume în deșert.",
            "21": "Și țapul va purta asupra lui toate fărădelegile lor, într-un ținut stâncos; și [Aaron] să trimită țapul în deșert.",
            "22": "Și Aaron să vină la Cortul Întâlnirii și să-și scoată hainele de in pe care le purtase când a intrat în Sanctuar și să le lase acolo.",
            "23": "Să își cufunde trupul în apă în loc sfânt și să-și îmbrace hainele; apoi să iasă și să-și facă arderea-de-tot și arderea-de-tot care este a poporului și să facă ispășire pentru sine și pentru popor.",
            "24": "Iar grăsimea jertfei de păcat să o facă să fumege pe altar.",
            "25": "Și cel care a trimis țapul la Azazel să-și spele hainele și să-și cufunde trupul în apă, și apoi va [putea] să vină în tabără.",
            "26": "Iar taurul jertfei de păcat și țapul jertfei de păcat, al căror sânge fusese adus pentru a face ispășire în Sanctuar, să fie scoși în afara taberei și să ardă în foc pielea lor și carnea lor și balega lor.",
            "27": "Iar cel care [le] arde să-și spele hainele și să-și cufunde trupul în apă, iar apoi va [putea] să vină în tabără.",
            "28": "Și să fie pentru voi ca decret veșnic: în luna a șaptea, în a zecea [zi] a lunii să vă privați pe voi înșivă și să nu faceți nicio muncă, nici băștinașul și nici prozelitul care locuiește printre voi.",
            "29": "Căci în ziua aceasta se va face ispășire pentru voi ca să fiți curățiți de toate păcatele voastre; înaintea DOMNULUI veți fi curățiți.",
            "30": "Șabat de odihnă deplină este pentru voi, și să vă privați pe voi înșivă – un decret veșnic.",
            "31": "Preotul care a fost uns și care a fost învestit să slujească în locul tatălui său să facă ispășirea; să îmbrace hainele de in, hainele sfințeniei.",
            "32": "Să facă ispășire peste Sfânta Sfintelor și peste Cortul Întâlnirii și peste altar să facă ispășire; și peste preoți și peste tot poporul adunării să facă ispășire.",
            "33": "Acesta să fie pentru voi un decret veșnic, ca să facă ispășire asupra copiilor lui Israel, pentru toate păcatele lor, o dată pe an.»” Și [Aaron] a făcut precum îi poruncise DOMNUL lui Moise."
        },
        "16": {
            "0": "DOMNUL i-a vorbit lui Moise, spunând:",
            "1": "„Vorbește-le lui Aaron și fiilor săi și tuturor copiilor lui Israel și spune-le: «Acesta este lucrul pe care l-a poruncit DOMNUL, spunând:",
            "2": "Orice bărbat din casa lui Israel care va înjunghia un taur, o oaie sau o capră în tabără, sau care îl va înjunghia în afara taberei,",
            "3": "dar [care] la intrarea Cortului Întâlnirii nu l-a adus pentru a-l oferi ca jertfă DOMNULUI înaintea Tabernacolului DOMNULUI, [vărsare de] sânge i se va socoti bărbatului aceluia; a vărsat sânge și bărbatul acela va fi nimicit din sânul poporului său –",
            "4": "astfel încât copiii lui Israel să își aducă jertfele pe care le jertfeau în câmp deschis și să le aducă la DOMNUL, la intrarea în Cortul Întâlnirii, la preot; și să le înjunghie ca jertfe de pace pentru DOMNUL.",
            "5": "Preotul să azvârle sângele pe altarul DOMNULUI, la intrarea Cortului Întâlnirii și să facă grăsimea să fumege ca aromă plăcută DOMNULUI.",
            "6": "Și să nu își mai jertfească jertfele idolilor-țapi după care se desfrânează; acesta va fi un decret veșnic pentru ei, peste generațiile lor.",
            "7": "Iar lor să le spui: Oricine din casa lui Israel sau dintre prozeliții care vor locui în mijlocul lor, care va ridica o ardere-de-tot sau o jertfă,",
            "8": "dar la intrarea Cortului Întâlnirii nu o va aduce ca să o facă [jertfă] DOMNULUI – acela va fi nimicit din poporul său.",
            "9": "Și oricine din casa lui Israel sau dintre prozeliții care locuiesc între ei care va mânca orice sânge – Îmi voi întoarce fața spre cel ce a mâncat sângele și îl voi nimici din sânul poporului său.",
            "10": "Căci sufletul trupului este în sânge și Eu vi l-am dat asupra altarului ca să facă ispășire pentru sufletele voastre; căci sângele este cel care face ispășire pentru suflet.",
            "11": "De aceea, am spus copiilor lui Israel: ‘Nimeni din voi să nu mănânce sânge, și nici prozelitul care locuiește în mijlocul vostru să nu mănânce sânge.’",
            "12": "Și oricine dintre copiii lui Israel sau dintre prozeliții care locuiesc între ei, care va prinde vreun animal sau pasăre ce poate fi mâncată, să-i verse sângele și să-l acopere cu pământ.",
            "13": "Căci viața oricărui trup este sângele său. Și Eu am spus copiilor lui Israel: ‘Să nu mâncați sângele vreunui trup, căci viața oricărui trup este sângele său, oricine îl mănâncă va fi nimicit.’",
            "14": "Și oricine, fie băștinaș, fie prozelit, care va mânca un [dobitoc] mort sau sfâșiat, să-și spele hainele și să se cufunde în apă; să fie necurat până seara, apoi va fi curat.",
            "15": "Dar dacă nu-și spală [hainele] și trupul nu și-l cufundă [în apă], să-și poarte fărădelegea.»”"
        },
        "17": {
            "0": "DOMNUL i-a vorbit lui Moise, spunând:",
            "1": "„Vorbește copiilor lui Israel și spune-le: «Eu sunt DOMNUL, Dumnezeul vostru.",
            "2": "Precum faptele [care se fac în] țara Egiptului, în care ați locuit, să nu faceți; și precum faptele [care se fac în] țara Canaanului, în care Eu vă aduc, să nu faceți, și legile lor să nu le urmați.",
            "3": "[Ci] judecățile Mele să le înfăptuiți și decretele Mele să aveți grijă să mergeți după ele – Eu sunt DOMNUL, Dumnezeul vostru.",
            "4": "Și să păstrați decretele Mele și judecățile Mele, pe care să le facă omul și să trăiască prin ele – Eu sunt DOMNUL.",
            "5": "Nimeni să nu se apropie de vreo rudă a lui apropiată ca să-i descopere goliciunea – Eu sunt DOMNUL.",
            "6": "Goliciunea tatălui tău și goliciunea mamei tale să nu o descoperi; mama ta este, să nu-i descoperi goliciunea.",
            "7": "Goliciunea soției tatălui tău să nu o descoperi; este goliciunea tatălui tău.",
            "8": "Goliciunea surorii tale, fiica tatălui tău sau fiica mamei tale, născută în casă sau născută afară<sup class=\"footnote-marker\">*</sup><i class=\"footnote\">Adică în afara unei relații permise a mamei ei</i>, să nu le descoperi goliciunea.",
            "9": "Goliciunea fiicei fiului tău sau a fiicei fiicei tale – să nu le descoperi goliciunea, căci ele sunt propria ta goliciune.",
            "10": "Goliciunea fiicei soției tatălui tău care i s-a născut tatălui tău; este sora ta, să nu îi descoperi goliciunea.",
            "11": "Goliciunea surorii tatălui tău să nu o descoperi, ea este carnea tatălui tău.",
            "12": "Goliciunea surorii mamei tale să nu o descoperi, căci este carnea mamei tale.",
            "13": "Goliciunea fratelui tatălui tău să nu o descoperi, de soția lui să nu te apropii; este mătușa ta.",
            "14": "Goliciunea norei tale să nu o descoperi; este soția fiului tău, să nu îi descoperi goliciunea.",
            "15": "Goliciunea soției fratelui tău să nu o descoperi; este goliciunea fratelui tău.",
            "16": "Goliciunea unei femei și a fiicei ei să nu o descoperi; pe fiica fiului ei sau pe fiica fiicei ei să nu o iei să-i descoperi goliciunea; sunt rude, este o depravare.",
            "17": "Să nu iei pe o femeie și pe sora ei ca să le faci rivale, ca să descoperi goliciunea asupra ei în timpul vieții ei.",
            "18": "Iar de o femeie în vremea separării necurățeniei ei să nu te apropii pentru a-i descoperi goliciunea.",
            "19": "Și cu soția aproapelui tău să nu ai relații trupești ca să te pângărești cu ea.",
            "20": "Și din urmașii tăi să nu dai ca să fie trecuți lui Moleh și să nu profanezi numele Dumnezeului tău: Eu sunt DOMNUL.",
            "21": "Cu un bărbat să nu te culci așa cum se culcă cineva cu o femeie, este o oroare.",
            "22": "Și cu niciun animal să nu te culci, ca să te pângărești cu el; și o femeie să nu stea înaintea unui animal ca să se împreuneze cu el, este o perversiune.",
            "23": "Să nu vă pângăriți prin niciuna din acestea, căci prin toate acestea s-au pângărit neamurile pe care Eu le alung de dinaintea voastră.",
            "24": "Țara s-a pângărit și i-am rememorat fărădelegea asupra ei și țara și-a vărsat locuitorii.",
            "25": "Dar voi să păstrați decretele Mele și judecățile Mele și să nu faceți niciuna din aceste orori – nici băștinașul, nici prozelitul care locuiește în mijlocul vostru.",
            "26": "Căci toate aceste orori le-au făcut locuitorii țării care vă este înainte și pământul s-a pângărit.",
            "27": "Să nu vă verse țara pentru că ați pângărit-o, precum a vărsat pe neamul care era înaintea voastră.",
            "28": "Căci oricine comite oricare din aceste orori, sufletele care fac [astfel] vor fi nimicite din sânul poporului lor.",
            "29": "Să păstrați însărcinarea Mea, ca să nu faceți din ritualurile ororilor care au fost făcute înaintea voastră și să nu vă pângăriți prin ele – Eu sunt DOMNUL, Dumnezeul vostru.»”"
        },
        "18": {
            "0": "DOMNUL i-a vorbit lui Moise, spunând:",
            "1": "„Vorbește către toată obștea copiilor lui Israel și spune-le: «Să fiți sfinți, pentru că sfânt sunt Eu, DOMNUL, Dumnezeul vostru.",
            "2": "Fiecare să se teamă de mama lui și de tatăl lui, iar Șabaturile Mele să le păstrați; Eu sunt DOMNUL, Dumnezeul vostru.",
            "3": "Și să nu vă îndreptați către idoli și dumnezei turnați să nu vă faceți – Eu sunt DOMNUL, Dumnezeul vostru.",
            "4": "Iar când veți jertfi DOMNULUI o jertfă de pace, ca să vă fie acceptată, s-o jertfiți:",
            "5": "În ziua în care o jertfiți să fie mâncată, și în ziua următoare, iar ce rămâne până în a treia zi să fie ars în foc.",
            "6": "Dar dacă va fi mâncată în a treia zi, este respinsă, nu va fi acceptată.",
            "7": "Iar cel care o mănâncă își va purta păcatul, căci a profanat ce este sfânt pentru DOMNUL; și acel suflet va fi nimicit din poporul său.",
            "8": "Și când veți secera holda pământului vostru, să nu termini de secerat marginea ogorului tău și spicele căzute după secerișul tău să nu le strângi.",
            "9": "Să nu culegi boabele necoapte ale viei tale și boabele căzute ale viei tale să nu le strângi; pentru sărac și prozelit să le lași – Eu sunt DOMNUL, Dumnezeul vostru.",
            "10": "Să nu furați și să nu tăgăduiți și să nu vă mințiți unul pe altul.",
            "11": "Să nu jurați fals pe numele Meu, profanând numele Dumnezeului tău – Eu sunt DOMNUL.",
            "12": "Să nu îți înșeli aproapele și să nu jefuiești; plata unui zilier să nu rămână la tine peste noapte, până dimineață.",
            "13": "Să nu-l blestemi pe surd și înaintea orbului să nu pui piedică; ci să te temi de Dumnezeul tău – Eu sunt DOMNUL.",
            "14": "Să nu faceți nedreptate la judecată; să nu fii părtinitor cu cel sărac și să nu-l favorizezi pe cel mare; cu dreptate să-ți judeci aproapele.",
            "15": "Să nu umbli cu bârfe în poporul tău și să nu fii pasiv când sângele aproapelui tău este vărsat<sup class=\"footnote-marker\">*</sup><i class=\"footnote\">Lit: „să nu stai asupra sângelui aproapelui tău”</i> – Eu sunt DOMNUL.",
            "16": "Să nu-ți urăști fratele în inima ta; să-ți mustri negreșit aproapele, dar să nu comiți un păcat din pricina lui.",
            "17": "Să nu te răzbuni și să nu porți pică celor din poporul tău; să-ți iubești aproapele ca pe tine însuți – Eu sunt DOMNUL.",
            "18": "Decretele Mele să le păstrați: să nu îți împreunezi dobitocul cu o altă specie; să nu îți plantezi ogorul cu sămânță amestecată; și un veșmânt cu amestec de fibre amestecate să nu pui pe tine.",
            "19": "Iar dacă un bărbat va avea relații trupești cu o femeie, iar ea este sclavă desemnată unui [alt] bărbat și nu este răscumpărată și nici nu a fost eliberată [complet], să se facă cercetare, dar să nu fie omorâți, căci nu fusese eliberată.",
            "20": "[Bărbatul] să aducă o jertfă de vină DOMNULUI, la intrarea Cortului Întâlnirii, un berbec ca jertfă de vină.",
            "21": "Și preotul să facă ispășire pentru el cu berbecul jertfei de vină, înaintea DOMNULUI, pentru păcatul pe care l-a comis; și îi va fi iertat păcatul pe care l-a comis.",
            "22": "Iar când veți veni în țară și veți planta orice pom bun de mâncat, fructul său să îl considerați interzis; vreme de trei ani [fructele] să vă fie interzise, să nu fie mâncate.",
            "23": "Iar în anul al patrulea, toate fructele lui să fie sfințite [ca] laude pentru DOMNUL.",
            "24": "Și în anul al cincilea vei putea mânca fructul lui, ca roadele lui să vi se înmulțească – Eu sunt DOMNUL, Dumnezeul vostru.",
            "25": "Să nu mâncați asupra sângelui, să nu vă îndeletniciți cu vrăjitoria și să nu practicați ghicitul.",
            "26": "Să nu vă rotunjiți perciunii și să nu îți distrugi colțurile bărbii.",
            "27": "Crestătură pentru mort să nu faceți pe trupul vostru și nici tatuaj să nu puneți pe voi – Eu sunt DOMNUL.",
            "28": "Să nu-ți pângărești fiica, făcând-o să se desfrâneze, ca să nu se desfrâneze țara și să nu se umple țara de desfrâu.",
            "29": "Șabaturile Mele să le păstrați și Sanctuarul Meu să îl venerați – Eu sunt DOMNUL.",
            "30": "Spre oracole sau ghicitori să nu vă îndreptați, și să nu căutați să vă pângăriți prin ele – Eu sunt DOMNUL, Dumnezeul vostru.",
            "31": "Înaintea celui vârstnic să te ridici și să cinstești fața înțeleptului și să te temi de Dumnezeul tău – Eu sunt DOMNUL.",
            "32": "Iar când un prozelit va locui cu tine, în țara voastră, să nu-l batjocoriți.",
            "33": "Ca băștinașul dintre voi să vă fie prozelitul care locuiește cu voi și să-l iubești ca pe tine însuți, căci străini ați fost în țara Egiptului – Eu sunt DOMNUL, Dumnezeul vostru.",
            "34": "Să nu faceți nedreptate la judecată, cu [măsurile de] lungime, greutate sau capacitate.",
            "35": "Balanțe drepte, greutăți drepte, <i>efa</i> dreaptă și <i>hin</i> drept să aveți – Eu sunt DOMNUL, Dumnezeul vostru, care v-am scos din țara Egiptului.",
            "36": "Să păstrați toate decretele Mele și toate judecățile Mele și să le înfăptuiți – Eu sunt DOMNUL.»”"
        },
        "19": {
            "0": "DOMNUL i-a vorbit lui Moise, spunând:",
            "1": "„Iar copiilor lui Israel să le spui: «Oricine dintre copiii lui Israel sau un prozelit care locuiește în Israel, care va da dintre copiii săi lui Moleh, să fie negreșit omorât; poporul țării să îl ucidă cu pietre.",
            "2": "Și Eu Îmi voi întoarce fața către omul acela și îl voi nimici din sânul poporului său, căci a dat dintre copiii săi lui Moleh, ca să pângărească ceea ce este sfânt pentru Mine și să profaneze numele Meu cel sfânt.",
            "3": "Dar dacă poporul țării își va închide ochii față de acela care a dat din copiii săi lui Moleh și nu-l vor omorî,",
            "4": "Îmi voi întoarce fața către [omul] acela și către familia lui și îl voi nimici pe el și pe toți aceia care îl urmează, desfrânându-se după Moleh, din sânul poporului lor.",
            "5": "Iar cel care se va îndrepta către oracole și ghicitori ca să se desfrâneze după ele – Îmi voi îndrepta fața către acel suflet și îl voi nimici din sânul poporului său.",
            "6": "Sfințiți-vă și fiți sfinți, căci Eu sunt DOMNUL, Dumnezeul vostru.",
            "7": "Să păstrați decretele Mele și să le înfăptuiți – Eu sunt DOMNUL care vă sfințește,",
            "8": "căci oricine își va blestema tatăl sau mama să fie negreșit omorât; și-a blestemat tatăl sau mama, sângele lui este asupra lui.",
            "9": "Un bărbat care va comite adulter cu soția altuia, care va comite adulter cu soția aproapelui său – să fie negreșit omorâți, adulterul și adultera.",
            "10": "Un bărbat care se va culca cu soția tatălui său a dezgolit goliciunea tatălui său – amândoi să fie negreșit omorâți, sângele lor este asupra lor.",
            "11": "Un bărbat care se va culca cu nora lui, ambii să fie negreșit omorâți – au comis o perversiune, sângele lor este asupra lor.",
            "12": "Un bărbat care se va culca cu un [alt] bărbat așa cum se culcă cu o femeie – ambii au comis o oroare; să fie negreșit omorâți, sângele lor este asupra lor.",
            "13": "Un bărbat care va lua de soție pe o femeie și pe mama ei – este o depravare; să fie arși în foc, și el, și ele; și să nu fie depravare în mijlocul vostru.",
            "14": "Un bărbat care se va culca cu un animal să fie negreșit omorât, iar animalul să-l ucideți.",
            "15": "Iar o femeie care se va apropia de un animal ca [acesta] să se împerecheze cu ea, să ucizi [și] femeia, și animalul; să fie negreșit omorâți, sângele lor este asupra lor.",
            "16": "Un bărbat care va lua pe sora lui, fiica tatălui său sau fiica mamei sale, și îi va vedea goliciunea, iar ea îi va vedea lui goliciunea – este rușine și vor fi nimiciți în văzul poporului lor; a descoperit goliciunea surorii lui, își va purta păcatul.",
            "17": "Un bărbat care se va culca cu o femeie în [vremea ei de] slăbiciune, descoperindu-i goliciunea – i-a dezgolit sursa și ea a dezgolit sursa sângelui ei; cei doi vor fi nimiciți din sânul poporului lor.",
            "18": "Goliciunea surorii mamei tale și a surorii tatălui tău să nu o descoperi, căci [ar fi ca și cum] ți-ai descoperi propriul trup; [cine face asta] să își poarte vina.",
            "19": "Un bărbat care se va culca cu mătușa lui a descoperit goliciunea unchiului lui; să își poarte păcatul, [ambii] vor muri fără copii.",
            "20": "Un bărbat care va lua de soție pe soția fratelui lui – este dezgustător; a descoperit goliciunea fratelui lui, nu vor avea copii.",
            "21": "Să păstrați toate decretele Mele și toate judecățile Mele și să le înfăptuiți, pentru ca țara în care vă duc Eu să locuiți în ea să nu vă verse.",
            "22": "Să nu urmați ritualurile neamului pe care Eu îl alung dinaintea voastră, căci ei au făcut toate acestea și M-am scârbit de ei.",
            "23": "Și vă spun: veți moșteni pământul lor, Eu vi-l voi da ca să-l moșteniți, o țară unde curge lapte și miere – Eu sunt DOMNUL, Dumnezeul vostru, care v-am separat dintre popoare.",
            "24": "Și să deosebiți între un dobitoc curat și unul necurat și între o pasăre necurată și una curată; și să nu vă pângăriți sufletele cu dobitoace și cu păsări și cu orice mișună pe pământ, pe care le-am separat pentru voi ca să le socotiți ca necurate.",
            "25": "Să-Mi fiți sfinți, căci sfânt sunt Eu, DOMNUL; și v-am separat dintre popoare ca să fiți ai Mei.",
            "26": "Iar un bărbat sau o femeie la care se va găsi vrăjitorie sau ghicit să fie negreșit omorâți, să fie uciși cu pietre, sângele lor este asupra lor.»”"
        },
        "20": {
            "0": "DOMNUL i-a spus lui Moise: „Spune preoților, fiilor lui Aaron, și spune le: «[Un preot] să nu devină necurat pentru un mort în poporul lui;",
            "1": "ci doar pentru ruda sa apropiată, pentru mama sa și pentru tatăl său, pentru fiul său, pentru fiica sa și pentru fratele său",
            "2": "și pentru sora sa fecioară, care este apropiată de el, care nu a fost a unui bărbat, pentru ea să devină necurat.",
            "3": "[Dar] un stăpân în poporul lui să nu devină necurat pentru cine îl profanează.",
            "4": "[Preoții] să nu se radă pe capul lor, să nu își radă colțurile bărbii și în carnea lor să nu facă vreo crestătură.",
            "5": "Să fie sfinți pentru Dumnezeul lor și să nu profaneze numele Dumnezeului lor; căci ei aduc jertfele mistuite de foc ale DOMNULUI, pâinea Dumnezeului lor; să rămână sfinți.",
            "6": "Femeie desfrânată sau pângărită să nu ia [de soție] și femeie divorțată de soțul ei să nu ia [de soție]; căci [preotul] este sfânt pentru Dumnezeul său.",
            "7": "Să îl sfințești, căci pâinea Dumnezeului tău o aduce; să fie sfânt pentru tine, căci sfânt sunt Eu, DOMNUL, care vă sfințește.",
            "8": "Iar [dacă] fata cuiva care este preot se va pângări desfrânându-se, pe tatăl ei îl pângărește; în foc să fie arsă.",
            "9": "Iar preotul care este mai mare între frații lui, pe capul căruia a fost turnat untdelemnul ungerii și care a fost învestit să poarte hainele, să nu își lase capul netuns și să nu își sfâșie hainele.",
            "10": "Și la niciun mort să nu vină, [nici] pentru tatăl său sau pentru mama sa să nu devină necurat.",
            "11": "Și din Sanctuar să nu iasă și să nu profaneze Sanctuarul Dumnezeului lui, căci coroana untdelemnului ungerii Dumnezeului lui este asupra sa – Eu sunt DOMNUL.",
            "12": "O femeie în fecioria ei să ia [de soție].",
            "13": "Văduvă, divorțată, pângărită sau desfrânată – pe astea să nu le ia [de soție]; doar o fecioară din poporul lui să ia de soție.",
            "14": "Și să nu își pângărească sămânța în poporul său, căci Eu sunt DOMNUL care îl sfințește.»”",
            "15": "DOMNUL i-a vorbit lui Moise, spunând:",
            "16": "„Vorbește lui Aaron, spunând: «Un bărbat din seminția ta, peste toate generațiile lor, care are o meteahnă, să nu se apropie să aducă pâinea Dumnezeului lui.",
            "17": "Căci niciun om care are o meteahnă să nu se apropie: cel orb, sau șchiop, sau cu nasul teșit, sau cu un mădular mai lung decât altul;",
            "18": "sau cel cu piciorul rupt, sau cu mâna ruptă;",
            "19": "sau cel care are sprâncene stufoase, sau albeață, sau defect la ochiul lui, sau eczemă, sau bube, sau testicole strivite.",
            "20": "Niciun bărbat din seminția preotului Aaron care are o meteahnă să nu se apropie să aducă jertfele mistuite de foc ale DOMNULUI; are o meteahnă – pâinea Dumnezeului lui să nu se apropie să o aducă.",
            "21": "Pâinea Dumnezeului lui, din cele preasfinte și din cele sfinte, o poate mânca.",
            "22": "Dar să nu vină la draperie și să nu se apropie de altar, căci are o meteahnă; să nu profaneze sfințeniile Mele, căci Eu sunt DOMNUL care îi sfințesc.»”",
            "23": "Moise le-a vorbit lui Aaron și fiilor lui și tuturor copiilor lui Israel."
        },
        "21": {
            "0": "DOMNUL i-a vorbit lui Moise, spunând:",
            "1": "„Vorbește-le lui Aaron și fiilor săi să se țină departe de cele sfinte ale copiilor lui Israel pe care ei Mi le sfințesc Mie și să nu profaneze numele Meu cel sfânt – Eu sunt DOMNUL.",
            "2": "Spune-le: «Peste generațiile voastre, oricine din seminția voastră care, necurat fiind, se va apropia de cele sfinte pe care copiii lui Israel le vor sfinți DOMNULUI, acel suflet va fi nimicit dinaintea Mea – Eu sunt DOMNUL.",
            "3": "Niciun bărbat din seminția lui Aaron care este lepros sau are o scurgere să nu mănânce din cele sfinte până când nu se va curăța. Iar cel care se atinge de cineva care este necurat după un mort, sau de cineva care are o scurgere de sămânță,",
            "4": "sau un bărbat ce se va atinge de orice [animal] mișunător care îl face necurat sau de un om care îl face necurat, oricare ar fi necurăția lui –",
            "5": "cel ce îl va atinge va fi necurat până seara; să nu mănânce din sfințenii, decât dacă și-a cufundat trupul în apă.",
            "6": "După ce va apune soarele, va deveni curat și poate mânca din sfințenii, căci sunt pâinea lui.",
            "7": "[Dobitoc] mort sau sfâșiat să nu mănânce, pângărindu-se prin el – Eu sunt DOMNUL.",
            "8": "Să păzească însărcinarea Mea și să nu comită păcat cu ea și să moară din pricina lui, căci a pângărit-o; Eu sunt DOMNUL, care îi sfințește.",
            "9": "Și niciun laic să nu mănânce ce este sfânt. Un [sclav] statornicit la un preot sau un slujbaș [al lui] să nu mănânce ce este sfânt.",
            "10": "Dar dacă un preot va cumpăra pe cineva ca achiziție cu banii lui, acela va putea mânca din [sfințenii]; iar cei născuți în casa lui vor putea mânca din pâinea lui.",
            "11": "Iar [dacă] fiica unui preot va fi soția unui laic, să nu mănânce din sfințeniile donate.",
            "12": "Iar [dacă] fiica unui preot va fi văduvă sau divorțată, fără urmași, și se întoarce în casa tatălui ei precum în tinerețea ei, din pâinea tatălui ei poate mânca; dar niciun laic să nu mănânce din ea.",
            "13": "Iar cineva care a mâncat ceva sfânt din greșeală, să-i adauge o cincime și să-i dea preotului ceea ce este sfânt.",
            "14": "Să nu profaneze sfințeniile copiilor lui Israel, cele pe care ei le vor dona DOMNULUI;",
            "15": "și să poarte cu ei păcatul vinei când mănâncă din sfințeniile lor – căci Eu sunt DOMNUL care îi sfințește.»”",
            "16": "DOMNUL i-a vorbit lui Moise, spunând:",
            "17": "„Vorbește lui Aaron și fiilor săi și tuturor copiilor lui Israel și spune-le: «Oricine din casa lui Israel sau dintre prozeliții din Israel, care își va aduce jertfa pentru oricare din făgăduințele lor sau jertfa lor de bunăvoie pe care o aduc DOMNULUI ca ardere-de-tot –",
            "18": "ca să vă fie acceptată, să fie fără meteahnă, de parte bărbătească, din vite, din oi sau din capre.",
            "19": "Nimic care are meteahnă să nu aduceți jertfă, căci nu vă va fi acceptat.",
            "20": "Iar cineva care va aduce o jertfă de pace DOMNULUI pentru o făgăduință rostită sau ca promisiune – dintre vite sau dintre oi să fie, fără meteahnă; ca să fie acceptat, să nu aibă vreo meteahnă.",
            "21": "Un [dobitoc] orb sau lovit sau mutilat sau cu negi, eczeme sau bube, pe acestea să nu le aduceți DOMNULUI și din ele să nu puneți jertfă mistuită de foc pe altar, pentru DOMNUL.",
            "22": "Un taur sau o oaie cu un mădular mai lung sau mai scurt sau copite nedespicate – îl puteți promite, dar pentru o făgăduință nu este primit.",
            "23": "Iar un [dobitoc] cu testiculele lovite, sfărâmate, smulse sau tăiate să nu-l aduceți jertfă DOMNULUI și nici să nu faceți așa în țara voastră.",
            "24": "Iar din mâna unui străin să nu aduceți pâinea Dumnezeului vostru din toate acestea, căci sunt mutilate, au metehne – nu vă vor fi acceptate.»”",
            "25": "DOMNUL i-a vorbit lui Moise, spunând:",
            "26": "„Când se va naște o vită sau o oaie sau o capră, să fie șapte zile cu mama sa; iar din a opta zi va fi acceptată ca jertfă mistuită de foc pentru DOMNUL.",
            "27": "Dar să nu înjunghiați o vită sau o oaie sau capră și puiul său în aceeași zi.",
            "28": "Iar când jertfiți jertfă de mulțumire pentru DOMNUL, pentru a vă fi acceptată să o jertfiți.",
            "29": "În acea zi să fie mâncată, să nu lăsați din ea până dimineață – Eu sunt DOMNUL.",
            "30": "Să păstrați poruncile Mele și să le înfăptuiți – Eu sunt DOMNUL.",
            "31": "Să nu profanați numele Meu cel sfânt, ci să fiu sfințit în mijlocul copiilor lui Israel – Eu sunt DOMNUL care vă sfințește,",
            "32": "care v-a scos din țara Egiptului ca să vă fie Dumnezeu – Eu sunt DOMNUL.”"
        },
        "22": {
            "0": "DOMNUL i-a vorbit lui Moise, spunând:",
            "1": "„Vorbește copiilor lui Israel și spune-le: «Soroacele DOMNULUI, pe care le veți proclama [drept] convocări sfinte – acestea sunt soroacele Mele.",
            "2": "Șase zile să fie făcută muncă, dar în ziua a șaptea este un Șabat de odihnă deplină, o convocare sfântă; nicio muncă să nu faceți – el este un Șabat pentru DOMNUL, în toate sălașurile voastre.",
            "3": "Acestea sunt soroacele DOMNULUI, convocările sfinte, pe care să le proclamați la sorocul lor:",
            "4": "În prima lună [a anului], în a paisprezecea [zi] a lunii, pe înserat, este [jertfa de] Paște pentru DOMNUL.",
            "5": "Iar în ziua a cincisprezecea a acestei luni este Sărbătoarea Azimelor pentru DOMNUL; timp de șapte zile să mâncați azime.",
            "6": "În prima zi să aveți o convocare sfântă, să nu faceți nicio muncă lucrativă.",
            "7": "Și să aduceți o jertfă mistuită de foc pentru DOMNUL șapte zile; în ziua a șaptea este o convocare sfântă, să nu faceți nicio muncă lucrativă.»”",
            "8": "DOMNUL i-a vorbit lui Moise, spunând:",
            "9": "„Vorbește copiilor lui Israel și spune-le: «Când veți veni în țara pe care Eu v-o dau și îi veți secera recolta, să aduceți snopul primului vostru seceriș la preot,",
            "10": "și el să legene snopul înaintea DOMNULUI, ca să vă fie acceptat; în ziua de după ziua de odihnă<sup class=\"footnote-marker\">*</sup><i class=\"footnote\">Lit: „după șabat”, dar termenul se referă aici la prima zi a sărbătorii de Pesah (cf. Talmud, Menahot 65a)</i> să îl legene preotul.",
            "11": "În ziua în care veți legăna snopul, să aduceți un miel în primul său an de viață, fără meteahnă, ca ardere-de-tot DOMNULUI.",
            "12": "Și prinosul său să fie două zecimi de <i>efa</i> de făină fină frământată cu untdelemn, o ofrandă mistuită de foc pentru DOMNUL, o aromă plăcută; iar libația sa să fie un sfert de <i>hin</i> de vin.",
            "13": "Dar pâine, sau boabe fragede uscate, sau boabe coapte să nu mâncați până în ziua aceasta anume, până ce nu aduceți ofranda Dumnezeului vostru – este un decret veșnic, peste generațiile voastre, în toate sălașurile voastre.",
            "14": "Și să numărați pentru voi, din ziua de după ziua de odihnă<sup class=\"footnote-marker\">*</sup><i class=\"footnote\">Cf. Lev. 23:11 și nota</i>, din ziua în care aduceți snopul legănat, șapte săptămâni complete să fie.",
            "15": "Până în ziua următoare celei de-a șaptea săptămâni să numărați cincizeci de zile, și apoi să aduceți un nou prinos DOMNULUI.",
            "16": "Din sălașurile voastre să aduceți două pâini legănate, din două zecimi de <i>efa</i> de făină fină, coapte dospit, [ca] prime ofrande pentru DOMNUL.",
            "17": "Cu pâinea, să aduceți șapte miei fără meteahnă în primul an de viață, un tăuraș și doi berbeci; și să fie ardere de tot pentru DOMNUL, cu prinosul lor și cu libațiile lor, jertfă mistuită de foc, aromă plăcută DOMNULUI.",
            "18": "Și să faceți un țap ca jertfă de păcat și doi miei în primul an de viață ca jertfă de pace.",
            "19": "Și preotul să-i legene asupra pâinii primelor roade, asupra celor doi miei, ca o ofrandă legănată înaintea DOMNULUI; să fie sfinți, pentru DOMNUL, pentru preot.",
            "20": "Să proclamați chiar în ziua aceasta: o convocare sfântă să aveți pentru voi, să nu faceți nicio muncă lucrativă – decret veșnic în toate sălașurile voastre, peste generațiile voastre.",
            "21": "Iar când secerați recolta pământului vostru, să nu termini de secerat marginea ogorului tău, iar spicele căzute după secerișul tău să nu le strângi; la sărac și la prozelit să le lași – Eu sunt DOMNUL, Dumnezeul vostru.»”",
            "22": "DOMNUL i-a vorbit lui Moise, spunând:",
            "23": "„Vorbește copiilor lui Israel, spunând: «În luna a șaptea, în [ziua] întâi a lunii, să fie pentru voi o zi de odihnă, o amintire a sunetului de corn, o convocare sfântă.",
            "24": "Nicio muncă lucrativă să nu faceți și să aduceți jertfă mistuită de foc DOMNULUI.»”",
            "25": "DOMNUL i-a vorbit lui Moise, spunând:",
            "26": "„Dar în [ziua] a zecea a lunii acesteia a șaptea este Ziua Ispășirii; o convocare sfântă să aveți, să vă privați pe voi înșivă<sup class=\"footnote-marker\">*</sup><i class=\"footnote\">Lit: „să vă chinuiți sufletele”</i> și să aduceți o jertfă mistuită de foc DOMNULUI.",
            "27": "Să nu faceți nicio muncă în această zi anume, căci ea este Ziua Ispășirii, ca să se facă ispășire pentru voi înaintea DOMNULUI, Dumnezeului vostru.",
            "28": "Căci orice suflet care nu se va priva pe sine în această zi anume va fi nimicit din poporul său.",
            "29": "Și orice suflet care va face orice muncă în ziua aceasta anume, voi distruge acel suflet din sânul poporului său.",
            "30": "Nicio muncă să nu faceți; este un decret veșnic, peste generațiile voastre, în toate sălașurile voastre.",
            "31": "Șabat de odihnă deplină este ea pentru voi; să vă privați pe voi înșivă în cea de-a noua [zi] a lunii, seara – de seara până seara – să vă odihniți în ziua voastră de odihnă.”",
            "32": "DOMNUL i-a vorbit lui Moise, spunând:",
            "33": "„Vorbește copiilor lui Israel, spunând: «În ziua a cincisprezecea a acestei luni a șaptea este Sărbătoarea Colibelor, șapte zile, pentru DOMNUL.",
            "34": "În prima zi este o convocare sfântă, nicio muncă lucrativă să nu faceți.",
            "35": "Șapte zile să aduceți jertfă mistuită de foc DOMNULUI, iar în ziua a opta să fie pentru voi o convocare sfântă și să aduceți DOMNULUI o jertfă mistuită de foc; este o adunare de încheiere, nicio muncă lucrativă să nu faceți.",
            "36": "Acestea sunt soroacele DOMNULUI pe care să le proclamați ca și convocări sfinte, ca să aduceți o jertfă mistuită de foc DOMNULUI: ardere-de-tot și prinosul [ei], jertfă și libații, fiecare zi după rânduiala sa.",
            "37": "Pe lângă Șabaturile DOMNULUI, și pe lângă darurile voastre, pe lângă toate promisiunile voastre, și pe lângă toate ofrandele de bunăvoie pe care le veți da DOMNULUI.",
            "38": "Dar în a cincisprezecea zi a lunii a șaptea, când adunați recolta pământului, să celebrați sărbătoarea DOMNULUI șapte zile; prima zi este o zi de odihnă și a opta zi este o zi de odihnă.»”",
            "39": "Să luați pentru voi în prima zi: o chitră, crengi de palmier, ramuri de mirt și [crengi de] salcie de râu și să vă bucurați înaintea DOMNULUI, Dumnezeului vostru șapte zile.",
            "40": "Să o celebrați ca sărbătoare pentru DOMNUL, șapte zile pe an – decret veșnic, peste generațiile voastre; în a șaptea lună să o celebrați.",
            "41": "În colibe să locuiți șapte zile, orice băștinaș din Israel să locuiască în colibe,",
            "42": "pentru ca să știe generațiile voastre că în colibe i-am făcut să locuiască pe copiii lui Israel când i-am scos din țara Egiptului; Eu sunt DOMNUL, Dumnezeul vostru.»”",
            "43": "Și Moise a vorbit despre soroacele DOMNULUI către copiii lui Israel."
        },
        "23": {
            "0": "DOMNUL i-a vorbit lui Moise, spunând:",
            "1": "„Poruncește-le copiilor lui Israel să-ți aducă untdelemn de măsline pur, presat pentru iluminare, ca să aprindă o candelă necontenită.",
            "2": "Dincoace de draperia Mărturiei, în Cortul Întâlnirii, să îl pregătească Aaron, de seara până dimineața, înaintea DOMNULUI, necontenit – un decret veșnic peste generațiile voastre.",
            "3": "Pe sfeșnicul cel curat să aranjeze candelele, înaintea DOMNULUI, necontenit.",
            "4": "Să iei făină fină și să coci din ea douăsprezece pâini, două zecimi de <i>efa</i> să fie fiecare pâine.",
            "5": "Să le pui în două stive, șase în fiecare stivă, pe masa cea curată, înaintea DOMNULUI.",
            "6": "Să pui pe fiecare stivă tămâie curată și să fie ca aducere-aminte pentru pâine, jertfă mistuită de foc pentru DOMNUL.",
            "7": "Zi de Șabat după zi de Șabat, să le aranjeze înaintea DOMNULUI, necontenit, de la copiii lui Israel, legământ veșnic.",
            "8": "Să fie a lui Aaron și a fiilor lui, și să o mănânce în loc sfânt, căci este preasfântă pentru el, dintre jertfele mistuite de foc ale DOMNULUI – un decret veșnic.”",
            "9": "Fiul unei femei israelite, care era fiu al unui bărbat egiptean, a ieșit în mijlocul copiilor lui Israel; și fiul femeii israelite și un bărbat israelit s-au încăierat în tabără.",
            "10": "Și fiul femeii israelite a rostit Numele [divin] și a hulit, așa că l-au adus la Moise; și numele mamei lui era Șelomit, fiica lui Divri, din tribul Dan.",
            "11": "Și l-au pus sub pază până avea să li se deslușească după cuvântul DOMNULUI.",
            "12": "Și DOMNUL i-a vorbit lui Moise, spunând:",
            "13": "„Scoate-l pe hulitor afară din tabără și toți cei care au auzit să își sprijine mâinile pe capul lui și toată obștea să îl ucidă cu pietre.",
            "14": "Iar copiilor lui Israel să le vorbești, spunând: «Oricine va huli pe Dumnezeul său își va purta păcatul,",
            "15": "iar cine hulește numele DOMNULUI să fie negreșit omorât, toată obștea să-l lapideze; fie prozelit, fie băștinaș – când hulește Numele, să fie negreșit omorât.",
            "16": "Cel care lovește mortal orice om să fie negreșit omorât.",
            "17": "Iar cel care lovește mortal un dobitoc să-l plătească, o viață pentru o viață.",
            "18": "Iar cel care va provoca o meteahnă semenului lui, după cum a făcut, așa să i se facă:",
            "19": "ruptură pentru ruptură, ochi pentru ochi, dinte pentru dinte; precum a făcut meteahna omului, așa să i se facă și lui.",
            "20": "Iar cel care lovește un dobitoc să-l plătească, iar cine lovește un om să fie omorât.",
            "21": "O singură judecată să aveți, să fie la fel pentru prozelit și pentru băștinaș, căci Eu sunt DOMNUL, Dumnezeul vostru.»”",
            "22": "Moise a vorbit copiilor lui Israel și l-au scos pe hulitor afară din tabără și l-au ucis cu pietre; și copiii lui Israel au făcut precum îi poruncise DOMNUL lui Moise."
        },
        "24": {
            "0": "Și DOMNUL i-a vorbit lui Moise pe Muntele Sinai, spunând:",
            "1": "„Vorbește copiilor lui Israel și spune-le: «Când veți veni în țara pe care Eu v-o dau, pământul să se odihnească un Șabat pentru DOMNUL.",
            "2": "Șase ani să îți semeni ogorul și șase ani să îți tai via și să-i strângi rodul.",
            "3": "Iar în anul al șaptelea să fie un Șabat de odihnă deplină pentru pământ, un Șabat pentru DOMNUL; ogorul tău să nu îl semeni și via ta să nu o tai.",
            "4": "Ce crește după seceriș să nu strângi, și strugurii puși deoparte [doar] pentru tine să nu-i culegi; an de odihnă să fie pentru pământ.",
            "5": "[Ce crește de la sine în] Șabatul pământului să vă fie ca hrană: pentru tine, pentru sclavul tău, pentru slujnica ta, pentru lucrătorul tău și pentru rezidentul care locuiesc cu tine.",
            "6": "Și pentru dobitocul tău și pentru sălbăticiunea care este în țara ta, toată recolta ei să le fie drept hrană.",
            "7": "Să numeri pentru tine șapte cicluri de ani șabatici, șapte ani de șapte ori; zilele anilor celor șapte cicluri de ani să-ți fie patruzeci și nouă de ani.",
            "8": "Și să suni un sunet sacadat din corn, în luna a șaptea, în a zecea zi a lunii; în Ziua Ispășirii să sunați din corn în toată țara voastră.",
            "9": "Să sfințiți cel de-al cincizecilea an și să proclamați libertate în țară pentru toți locuitorii ei. Să fie un an de jubileu pentru voi: să returnați pe fiecare la moșia lui și fiecare la familia lui să se întoarcă.",
            "10": "Jubileu să fie pentru voi cel de-al cincizecilea an; să nu semănați, să nu strângeți ceea ce crește de la sine din el și să nu culegeți ceea ce ați pus deoparte din el.",
            "11": "Căci este jubileu, să fie sfânt pentru voi; de pe câmp să îi mâncați roadele.",
            "12": "În anul acesta de jubileu, să-l reîntoarceți pe fiecare la moșia sa.",
            "13": "Iar când veți vinde din avere semenului tău sau vei cumpăra din mâna semenul tău, să nu vă înșelați unul pe altul.",
            "14": "După numărul de ani de după jubileu să cumperi de la semenul tău; după numărul de ani de recoltă să îți vândă.",
            "15": "Dacă anii sunt mulți, să-i crești prețul, și dacă anii sunt puțini să-i scazi prețul, căci numărul recoltelor ți-l vinde.",
            "16": "Și nimeni să nu-și lezeze semenul, și să te temi de Dumnezeul tău, căci Eu sunt DOMNUL, Dumnezeul vostru.",
            "17": "Să înfăptuiți decretele Mele și să păstrați judecățile Mele și să le înfăptuiți; și veți locui în țară în siguranță.",
            "18": "Pământul își va da rodul și veți mânca pe săturate și veți locui în siguranță pe el.",
            "19": "Iar dacă veți spune: ‘Ce vom mânca în anul al șaptelea, [căci] iată, nu vom semăna și nu ne vom culege recolta?’,",
            "20": "Îmi voi institui binecuvântarea Mea pentru voi în anul al șaselea și el va da recoltă pentru cei trei ani.",
            "21": "Veți semăna în al optulea an, dar veți mânca din recolta veche; până în al nouălea an, până va veni recolta sa, veți mânca din [ceea ce-i] vechi.",
            "22": "Iar pământul să nu fie vândut definitiv, căci al Meu este pământul, căci voi sunteți străini și rezidenți cu Mine.",
            "23": "Și în toată țara posesiunii voastre să dați drept de răscumpărare pentru pământ.",
            "24": "Dacă fratele tău va sărăci și va vinde din moșia sa, cel care are drept de răscumpărare, care îi este cel mai apropiat, să vină și să răscumpere ceea ce a vândut fratele lui.",
            "25": "Iar cineva care nu va avea pe nimeni să răscumpere, dar îi dă mâna și găsește de ajuns pentru răscumpărarea sa,",
            "26": "să socotească anii vânzării sale, să restituie diferența celui căruia i-a vândut și să se întoarcă la moșia sa.",
            "27": "Dar dacă nu-i dă mâna să-i dea înapoi, atunci achiziția să rămână în posesia celui care a cumpărat-o până la anul de jubileu; și să fie eliberată la jubileu și să revină la moșia sa.",
            "28": "Iar cineva care își va vinde casa de locuit într-un oraș cu zid, ea va putea fi răscumpărată până la sfârșitul anului de vânzare; [un an de] zile să fie dreptul ei de răscumpărare.",
            "29": "Iar dacă nu este răscumpărată până i se va împlini un an întreg, casa aflată într-un oraș cu zid să treacă definitiv la cel care a cumpărat o [și] la urmașii lui; să nu fie eliberată la jubileu.",
            "30": "Dar casele din orașe deschise, fără zid de jur împrejur, să fie socotite parte din ogoarele țării; să poată fi răscumpărate și să fie eliberate la jubileu.",
            "31": "Iar orașele leviților, casele din orașele posesiunii lor – răscumpărare veșnică să aibă leviții.",
            "32": "Dar ce este cumpărat de la leviți – o casă vândută sau orașul posesiunii lui – să fie eliberat la jubileu; căci casele [din] orașele leviților sunt posesiunea lor în mijlocul copiilor lui Israel.",
            "33": "Iar ogorul din zona din jurul orașelor lor nu va putea fi vândut, căci le este posesiune veșnică.",
            "34": "Iar dacă fratele tău sărăcește și situația sa devine precară alături de tine, să îl susții – [pe] prozelit sau rezident – ca să trăiască cu tine.",
            "35": "Să nu iei de la el dobândă sau profit și să te temi de Dumnezeul tău și fratele tău să trăiască cu tine.",
            "36": "Banii tăi să nu i-i dai cu dobândă și mâncarea ta să nu i-o dai cu profit.",
            "37": "Eu sunt DOMNUL, Dumnezeul vostru, care v-am scos din țara Egiptului ca să vă dau țara Canaanului, ca să vă fiu Dumnezeu.",
            "38": "Iar dacă fratele tău sărăcește cu tine și îți este vândut, să nu îl pui la muncă de sclav.",
            "39": "Ca un lucrător [sau] ca un rezident să-ți fie; până la anul de jubileu să muncească împreună cu tine.",
            "40": "Și apoi să iasă liber de la tine, el și copiii lui împreună cu el, și să se întoarcă la familia lui, și la moșia părinților lui să se întoarcă.",
            "41": "Căci ei sunt sclavii Mei, pe care i-am scos din țara Egiptului; să nu fie vânduți precum sclavii.",
            "42": "Să nu îl oprimi cu asprime zdrobitoare și să te temi de Dumnezeul tău.",
            "43": "Iar sclavul tău și slujnica ta pe care îi vei avea: din neamurile din jurul tău, dintre ei puteți cumpăra un sclav sau o slujnică.",
            "44": "Și din copiii rezidenților care locuiesc cu voi, dintre ei puteți cumpăra, și de la familia lor care este cu voi, care s-au născut în țara voastră; și să vă fie ca posesiune.",
            "45": "Îi puteți lăsa moștenire copiilor voștri după voi, pentru a-i moșteni ca posesiune veșnică. Pe ei îi puteți înrobi, dar cu frații tăi, copiii lui Israel – nimeni să nu-și oprime fratele cu asprime zdrobitoare.",
            "46": "Iar dacă unui străin sau cuiva care locuiește cu tine îi dă mâna, iar fratele tău sărăcește cu el și este vândut străinului care locuiește cu tine sau idolului familiei străinului;",
            "47": "după ce a fost vândut, să aibă răscumpărare; unul dintre frații lui să-l răscumpere;",
            "48": "sau unchiul său, sau vărul său să-l răscumpere, sau o rudă din familia lui să-l răscumpere; sau dacă îi dă mâna, să se răscumpere [singur].",
            "49": "Să socotească odată cu cel care l-a cumpărat, de la anul când i-a fost vândut până la anul de jubileu, și banii achiziției lui după numărul anilor să fie pentru el precum zilele unui lucrător.",
            "50": "Dacă mai sunt încă mulți ani, după ei să-i dea înapoi răscumpărarea din banii achiziției lui.",
            "51": "Iar dacă rămân ani puțini până la anul de jubileu, să socotească odată cu el; după numărul anilor să-i plătească răscumpărarea.",
            "52": "Ca un lucrător plătit cu anul să-i fie [și] să nu-l subjuge cu muncă grea, sub ochii tăi.",
            "53": "Și dacă nu e răscumpărat prin acestea, să iasă liber în anul de jubileu, el și copiii lui cu el.",
            "54": "Căci Mie Îmi sunt slujitori copiii lui Israel, ei sunt slujitorii Mei pe care i am scos din țara Egiptului – Eu sunt DOMNUL, Dumnezeul vostru."
        },
        "25": {
            "0": "Să nu vă faceți idoli, iar chip cioplit și stelă să nu vă ridicați, și piatră sculptată să nu puneți în țara voastră, ca să vă prosternați asupra ei, căci Eu sunt DOMNUL, Dumnezeul vostru.",
            "1": "Șabaturile Mele să le păstrați și Sanctuarul Meu să îl venerați – Eu sunt DOMNUL.",
            "2": "Dacă veți urma decretele Mele și veți păstra poruncile Mele și le veți înfăptui,",
            "3": "voi da ploile voastre la vremea lor și pământul [își] va da recolta, iar pomul câmpului își va da rodul.",
            "4": "Treieratul vă va dura până la culesul viilor, și culesul viilor va dura până la semănat; veți mânca pâinea voastră pe săturate și veți locui în siguranță în țara voastră.",
            "5": "Și voi da pace în țară și vă veți culca și nimic nu vă va înspăimânta; voi face sălbăticiunile rele să dispară din țară și sabie nu va trece prin țara voastră.",
            "6": "Veți urmări pe dușmanii voștri și ei vor cădea înaintea voastră [loviți] de sabie.",
            "7": "Cinci din voi vor urmări o sută și o sută din voi vor urmări zece mii; și dușmanii voștri vă vor cădea înainte [loviți] de sabie.",
            "8": "Îmi voi îndrepta fața spre voi și vă voi face roditori, și vă voi înmulți, și Îmi voi statornici legământul cu voi.",
            "9": "Veți mânca recolta demult culeasă și veți scoate recolta veche ca să faceți loc celei noi.",
            "10": "Voi pune Sanctuarul Meu în mijlocul vostru și sufletul Meu nu vă va respinge.",
            "11": "Și voi merge în mijlocul vostru și vă voi fi Dumnezeu, iar voi Îmi veți fi popor.",
            "12": "Eu sunt DOMNUL, Dumnezeul vostru, care v-am scos din țara Egiptului, de la a le fi sclavi, și am rupt drugii jugului vostru și v-am condus cu capul ridicat.",
            "13": "Dar dacă nu veți asculta de Mine și nu veți înfăptui toate poruncile acestea,",
            "14": "dacă veți disprețui decretele Mele și sufletele voastre vor respinge judecățile Mele, astfel încât să nu înfăptuiți toate poruncile Mele și să anulați legământul Meu,",
            "15": "atunci și Eu vă voi face aceasta vouă: voi impune groază asupra voastră, pustule și delir care fac ochii să rătăcească și sufletele să sufere; vă veți semăna sămânța în van, căci dușmanii voștri o vor mânca.",
            "16": "Îmi voi întoarce fața împotriva voastră și veți cădea înaintea dușmanilor voștri; cei care vă urăsc vă vor asupri și veți fugi [chiar] fără să vă urmărească cineva.",
            "17": "Și dacă, cu toate acestea, nu Mă veți asculta, voi continua să vă pedepsesc înșeptit pentru păcatele voastre.",
            "18": "Voi frânge mândria puterii voastre și vă voi face cerurile ca fierul și pământul ca arama.",
            "19": "Puterea vi se va risipi în van, pământul vostru nu își va da recolta, iar pomul pământului nu își va da rodul.",
            "20": "Și dacă vă veți purta față de Mine cu nepăsare și veți refuza să Mă ascultați, voi adăuga peste voi o lovitură înșeptită, după păcatele voastre.",
            "21": "Voi trimite la voi fiarele câmpului și vă vor lăsa fără copii, vă vor nimici dobitoacele și vă vor decima și drumurile voastre vor fi pustii.",
            "22": "Și dacă, nici după acestea, nu veți fi disciplinați față de Mine și vă veți purta față de Mine cu nepăsare,",
            "23": "atunci și Eu Mă voi purta față de voi cu nepăsare și vă voi lovi și Eu înșeptit pentru păcatele voastre.",
            "24": "Și voi aduce peste voi sabie, care va răzbuna răzbunarea legământului și veți fi strînși în orașele voastre, și voi trimite molimă în mijlocul vostru, și veți fi dați pe mâna dușmanului.",
            "25": "Când vă voi tăia toiagul pâinii, zece femei vor coace pâinea voastră într-un cuptor și vă vor da pâinea drămuit; veți mânca, dar nu vă veți sătura.",
            "26": "Și dacă, nici după aceasta, nu Mă veți asculta și vă veți purta față de Mine cu nepăsare,",
            "27": "atunci și Eu mă voi purta față de voi cu mânie nepăsătoare; vă voi disciplina, chiar și Eu, înșeptit, pentru păcatele voastre.",
            "28": "Veți mânca [din] carnea fiilor voștri și carnea fiicelor voastre o veți mânca.",
            "29": "Voi distruge înălțimile voastre și voi nimici stâlpii voștri închinați soarelui, vă voi arunca leșurile peste leșurile fetișurilor voastre și duhul Meu vă va respinge.",
            "30": "Voi face din orașele voastre ruine și voi pustii sanctuarele voastre, și nu voi mirosi aroma jertfelor voastre.",
            "31": "Apoi, Eu voi pustii pământul, încât până și dușmanii voștri care locuiesc pe el vor fi pustiiți.",
            "32": "Iar pe voi vă voi împrăștia între nea-muri, Îmi voi scoate sabia în urmărirea voastră, iar țara voastră va fi pustiită și orașele voastre vor fi ruină.",
            "33": "Atunci se va bucura pământul de Șabaturile lui, în tot timpul pustiirii, cât voi sunteți în țara dușmanilor voștri. Atunci se va odihni pământul și se va bucura de Șabaturile lui.",
            "34": "În toate zilele pustiirii se va odihni, pentru tot [timpul] cât nu s-a odihnit în Șabaturile voastre, pe vremea când locuiați pe el.",
            "35": "Iar celor rămași dintre voi le voi aduce slăbiciune în inimi în țările dușmanilor lor; foșnetul frunzei în vânt îi va pune pe fugă; vor goni ca goniți de sabie și vor cădea fără a fi urmăriți.",
            "36": "Se vor prăvăli unul peste altul ca dinaintea sabiei, fără a fi urmăriți, și nu veți putea ține piept dușmanilor voștri.",
            "37": "Veți pieri între neamuri și țara dușmanilor voștri vă va devora.",
            "38": "Iar cei rămași dintre voi vor putrezi datorită greșelii lor, în țările dușmanilor lor; și vor putrezi datorită greșelilor părinților lor, care sunt cu ei.",
            "39": "Apoi își vor mărturisi păcatul și păcatul strămoșilor lor, pentru trădarea cu care M-au trădat și pentru că s-au purtat față de Mine cu nepăsare.",
            "40": "Și chiar și Eu Mă voi purta față de ei cu nepăsare și îi voi aduce în țara duș-manilor lor – poate că atunci inima lor necircumcisă se va smeri și atunci vor obține iertare pentru păcatul lor.",
            "41": "Îmi voi aminti de legământul Meu cu Iacov, și chiar de legământul Meu cu Isaac, și chiar de legământul Meu cu Avraham Îmi voi aminti, și de țară Îmi voi aminti.",
            "42": "Iar țara va rămâne părăsită de ei și se va bucura de Șabaturile ei cât este lipsită de ei; și ei vor trebui să găsească iertare pentru greșeala lor, căci judecățile Mele le-au disprețuit și sufletul lor a respins decretele Mele.",
            "43": "Dar cu toate acestea, când vor fi în țara dușmanilor lor, Eu nu îi voi disprețui și nu îi voi respinge nimicindu-i, anulând legământul Meu cu ei – căci Eu sunt DOMNUL, Dumnezeul lor.",
            "44": "Îmi voi aminti pentru ei de legământul celor dintâi, pe care i-am scos din țara Egiptului sub ochii neamurilor, ca să le fiu Dumnezeu – Eu sunt DOMNUL.»”",
            "45": "Acestea sunt decretele și judecățile și învățăturile pe care le-a dat DOMNUL între El și copiii lui Israel, pe Muntele Sinai, prin Moise."
        },
        "26": {
            "0": "DOMNUL i-a vorbit lui Moise, spunând:",
            "1": "„Vorbește copiilor lui Israel și spune-le: «Dacă cineva rostește o făgăduință despre evaluarea ființelor, pentru DOMNUL,",
            "2": "Evaluarea cuiva de parte bărbătească să fie: de la douăzeci de ani la șaizeci de ani, evaluarea să fie cincizeci de sicli de argint, după siclul Sanctuarului.",
            "3": "Iar dacă este de parte femeiască, evaluarea să fie treizeci de sicli.",
            "4": "Și dacă are între cinci ani și douăzeci de ani, evaluarea cuiva de parte bărbătească să fie douăzeci de sicli și a cuiva de parte femeiască zece sicli.",
            "5": "Și dacă are între o lună și cinci ani, evaluarea cuiva de parte bărbătească să fie cinci sicli de argint, iar evaluarea pentru cineva de parte femeiască să fie trei sicli de argint.",
            "6": "Și dacă are peste șaizeci de ani, dacă este de parte bărbătească, evaluarea să fie cincisprezece sicli, iar pentru cineva de parte femeiască zece sicli.",
            "7": "Iar dacă este prea sărac [ca să doneze] după evaluare, să fie adus în fața preotului și preotul să-l evalueze: după cât îi dă mâna celui ce face făgăduință, să-l evalueze preotul.",
            "8": "Iar dacă este un dobitoc care poate fi adus ca jertfă DOMNULUI, orice [parte] din el pe care cineva o va da să fie sfântă.",
            "9": "Să nu-l schimbe și nici să nu-l înlocuiască, fie bun cu rău, fie rău cu bun. Dar dacă totuși înlocuiește un dobitoc cu un alt dobitoc, atunci și el, și cel cu care l-a înlocuit, să fie sfinte.",
            "10": "Iar dacă este un dobitoc descalificat, din care nu poate fi adusă o jertfă DOMNULUI, să aducă dobitocul înaintea preotului.",
            "11": "Și preotul să îl evalueze, fie bun, fie rău; după evaluarea preotului, așa să fie.",
            "12": "Iar dacă îl răscumpără, să adauge o cincime la evaluare.",
            "13": "Iar dacă cineva își va consacra casa lui, să fie sfântă pentru DOMNUL, preotul să o evalueze, fie bună, fie rea. Precum o va evalua preotul, așa să rămână.",
            "14": "Și dacă cel care a sfințit-o își va răscumpăra casa, să adauge o cincime la banii evaluării ei și va fi a lui.",
            "15": "Și dacă cineva va consacra DOMNULUI un ogor din moșia lui, evaluarea să fie după sămânța sa: o arie semănată cu un homer de orz pentru cincizeci de sicli de argint.",
            "16": "Dacă își va consacra ogorul [chiar] de la anul de jubileu, să rămână cu evaluarea lui.",
            "17": "Iar dacă își consacră ogorul după anul de jubileu, preotul să-i socotească banii în funcție de anii rămași până la anul de jubileu și să fie scăzuți din evaluare.",
            "18": "Dacă cel care a consacrat ogorul îl va răscumpăra, să adauge la el o cincime din evaluarea în bani și va fi al lui.",
            "19": "Dar dacă nu va răscumpăra ogorul sau dacă va vinde ogorul altcuiva, nu mai poate fi răscumpărat.",
            "20": "Când e eliberat la jubileu, ogorul va fi sfânt pentru DOMNUL, ca un ogor dedicat; a preotului să fie moșia.",
            "21": "Iar dacă va consacra DOMNULUI un ogor pe care l-a cumpărat, care nu este din ogorul moșiei lui,",
            "22": "preotul să-i socotească suma evaluării până la anul de jubileu și el să plătească suma evaluată în acea zi, ea fiind sfântă pentru DOMNUL.",
            "23": "În anul de jubileu, ogorul să se întoarcă la cel de la care l-a cumpărat, la cel ce avusese pământul în posesiune.",
            "24": "Orice evaluare să fie în siclul Sanctuarului, siclul să fie douăzeci de ghera.",
            "25": "Dar pe un întâi-născut, care va fi [ca] întâi-născut pentru DOMNUL dintre dobitoace, nimeni să nu-l consacre; el este al DOMNULUI, fie bou, fie oaie.",
            "26": "Dar dacă este dintre dobitoacele necurate, să-l răscumpere, după evaluare, și să-i adauge o cincime; și dacă nu va fi răscumpărat, să fie vândut conform evaluării.",
            "27": "Dar nimic dedicat, pe care cineva l-a dedicat pentru DOMNUL din tot ceea ce îi aparține, dintre oameni, dintre dobitoace sau dintr-un ogor din moșia sa, să nu fie vândut sau răscumpărat; orice [este] dedicat este preasfânt pentru DOMNUL.",
            "28": "Orice condamnat care urmează să fie nimicit dintre oameni să nu fie răscumpărat, să fie negreșit omorât.",
            "29": "Și orice zeciuială a pământului, din sămânța pământului, din rodul pomului, aparține DOMNULUI, este sfântă pentru DOMNUL.",
            "30": "Și dacă cineva va răscumpăra din zeciuiala lui, să-i adauge o cincime.",
            "31": "Și orice zeciuială din cireadă sau turmă, orice va trece pe sub vergea, [fiecare] al zecelea, să fie sfânt pentru DOMNUL.",
            "32": "Să nu se cerceteze între bun și rău și să nu se înlocuiască; iar dacă îl înlocuiește, și el și înlocuitorul lui să fie sfinte, nu pot fi răscumpărate.»”",
            "33": "Acestea sunt poruncile pe care le-a poruncit DOMNUL lui Moise pentru copiii lui Israel pe Muntele Sinai."
        }
    },
    "meta": "Chapter-Verse",
    "work": "Leviticus"
}