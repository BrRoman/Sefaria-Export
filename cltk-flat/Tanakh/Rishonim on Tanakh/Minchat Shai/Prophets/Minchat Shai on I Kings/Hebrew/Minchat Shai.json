{
    "text": {
        "0_Chapter, 0_Verse, 0_Comment": "<b>ולא יחם לו.</b> כל האומר יחם בצירי היו\"ד אינו אלא טועה שבכל ספרים כ\"י מדוייקים ודפוסים ישנים בחירק וכן נראה בבירור ממה שכתב רד\"ק בפירוש ובספר מכלול דף קכ\"ד ועיין עוד מ\"ש באיוב ג' על פסוק על יחד:\n",
        "0_Chapter, 9_Verse, 0_Comment": "<b>ואת נתן הנביא.</b> הוא\"ו בגעיא בס\"ס וכן ואת הגבורים:\n",
        "0_Chapter, 10_Verse, 0_Comment": "<b>הלוא שמעת.</b> מלא וא\"ו כי הוא אחד מן י\"ז מלא בסיפרא וסימן נמסר בהאי סיפרא סוף סימן כ\"ב:\n",
        "0_Chapter, 10_Verse, 1_Comment": "<b>ואדנינו דוד לא ידע.</b> בהנעת האל\"ף הואו א' מן השבעה מפקים אל\"ף בלישנא וסימן נמסר במ\"ג סדר וישב ובתילים סימן קל\"ו כמ\"ש בתילים סי' קל\"ה:\n",
        "0_Chapter, 12_Verse, 0_Comment": "<b>הלא אתה אדני.</b> חסר וא\"ו שאינו במנין המלאים:\n",
        "0_Chapter, 17_Verse, 0_Comment": "<b>ועתה אדני המלך לא ידעת.</b> בס\"א ישן מצאתי כתוב ואתה וכת\"י ואת רבוני מלכא. אבל רד\"ק כתב רבים טעו בזאת המלה וכתבו ואתה באל\"ף לפי שהוא קרוב לענין אבל ברור הוא אצלנו כי הוא ועתה בעי\"ן מפי ספרים מדוייקים ומפי המסורת עכ\"ל ובמקרא גדולה כתוב עליו ועתה ג' סבירין אתה וקרינן עתה ומטעים ביה וכן במקרא ישנה מטוליטולא נכתב בגליון בהללי של ליון ועתה: ",
        "0_Chapter, 18_Verse, 0_Comment": "<b>ויזבח שור ומריא וצאן.</b> מלת ומריא הוא\"ו במאריך בס\"ס וכן ויזבח שור ומריא וצאן דלקמן וכן כתב הבלמשי. ובגליון אחר מטוליטולא כתוב עליו פליגת שור ומריא:\n",
        "0_Chapter, 19_Verse, 0_Comment": "<b>ואתה אדוני המלך עיני כל ישראל עליך.</b> כאן תרגם יונתן וכען. ורד\"ק כתב זהו ואתה באל\"ף וטועין בו בעי\"ן לפי שהענין יותר קרוב:\n",
        "0_Chapter, 26_Verse, 0_Comment": "<b>ולא הודעת את עבדיך.</b> עבדך ק':\n",
        "0_Chapter, 30_Verse, 0_Comment": "<b>ותקד בת שבע אפים ארץ.</b> חד מן ה' דסבירין ארצה וסימנם במסורת:\n",
        "0_Chapter, 32_Verse, 0_Comment": "<b>ויאמר המלך להם קחו עמכם וגו'.</b> דבר חדש ראיתי בספר א' כ\"י שכתבו ויאמר להם המלך ומאן דחזי סבר מעותא הוא ולא היא אלא תליא באשלא רברבא ממסרה רבתא (או' הא') גבי סימן ויאמר להם דוק ותשכח וסימנא מילתא היא (עיין היטב במס\"ר וצ\"ע דמשמע מהמס' דלא קאי רק על ויאמר להם ולא אליהם ותו ל\"מ) והכי נמי גרסי' בע\"י דהוריות בשני מקומות ותמיהא לי טובא. ובילקוט פרשת כי תשא וס\"א גרסינן ויאמר המלך אל בניהו. ובילקוט מלכים וס\"א גרסינן ויאמר המלך אלהים וכלם משובשים. אבל בתוספתא סוף הוריות שפיר כתיב ויאמר המלך להם:\n",
        "0_Chapter, 32_Verse, 1_Comment": "<b>והורדתם אתו אל גחון.</b> במקצת ספרים כתיב על וקרי אל. ואין נראה כן מהמפרשים וכן אמרו בהוריות פ' כהן משיח ובירושלמי דשקלים פ' שלש עשרה שופרות אין מושחין את המלכים אלא על המעין כדי שתמשך מלכותן שנאמר והורדתם אותו אל גחון ובעל כלי יקר כתב נ\"ל שדרשו קרי אל וכתיב על שהכוונה המשיחה תהיה על גיחון כלשון אין מושחין את המלכים אלא על המים והטעם כדי שתתדמה המשך מלכותם אל המים וזהו הקש אל גיחון שיתדמה אל גיחון שתמשך מלכותו ובמה שאומר בפסוק וירד צדוק הכהן וגו' ותרחב לך זה יותר כי שם לא כתיב אלא על גיחון עכ\"ל. אחרי כן האיר ה' את עיני ומצאתי הכרע לדבר ממסורת הגדולה שזה כתיב וקרי אל. שבאלפ\"א בית\"א מן חד חד. חד אל וחד על נמנה בתוכם אל גחון ויאמר המלך להם קחו עמכם. על גיחון. וירד צדוק הכהן ונתן:\n",
        "0_Chapter, 36_Verse, 0_Comment": "<b>כן יהי עם שלמה.</b> יהיה קרי: ",
        "0_Chapter, 36_Verse, 1_Comment": "<b>מכסא.</b> במקצת ספרים מדוייקים מכסא בזקף גדול:  ",
        "0_Chapter, 37_Verse, 0_Comment": "<b>על גחון.</b> חסר יו\"ד והוא חד מן ג' חסרים יו\"ד על פי המסורת ושלשתם במשיחת שלמה ועיין מסורת הברית הגדול סימן תתרכ\"ה:",
        "0_Chapter, 41_Verse, 0_Comment": "<b>איש חיל אתה.</b> במקצת ספרים כ\"י מלרע אך בספרי ספרד מדוייקים כתובי יד וכל ספרי הדפוס מלעיל וכן נזכר במסורת (מערכת אות הא' ערך אתה) עם אותם שהם בטעם מלעיל:\n",
        "0_Chapter, 46_Verse, 0_Comment": "<b>דוד לאמר ייטב.</b> בספרים מדוייקים כ\"י ודפוסים ישנים בשני יודי\"ן בראש המלה והטי\"ת בציריובלא יו\"ד בין טית לבית:\n",
        "0_Chapter, 46_Verse, 1_Comment": "<b>אלהיך.</b> אלהים ק':\n",
        "1_Chapter, 2_Verse, 0_Comment": "<b>ומשפטיו ועדותיו.</b> נראית בו הוא\"ו בקריאה והוא חד מן ה' מפקין וא\"ו בלישנא:\n",
        "1_Chapter, 19_Verse, 0_Comment": "<b>ותאמר שאלה אחת וגו' אל תשב את פני.</b> מלת תשב מלעיל והשי\"ן בסגול ע\"פ המסורת. ובס\"א כ\"י בצירי ומלרע. ובעל יחיד במיעוטו:\n",
        "1_Chapter, 23_Verse, 0_Comment": "<b>ויושביני.</b> ויושבני ק' והבי\"ת בפת\"ח במקום צירי:\n",
        "1_Chapter, 26_Verse, 0_Comment": "<b>בשלה.</b> בדפוס ישן וספרים כ\"י מדוייקים חסר יו\"ד:\n",
        "1_Chapter, 35_Verse, 0_Comment": "<b>בנה לך.</b> הבי\"ת בגעיא:\n",
        "2_Chapter, 14_Verse, 0_Comment": "<b>ויקץ שלמה והנה חלום וגו' לפני ארון ברית ה'.</b> במקצת ספרים כ\"י ודפוסים ישנים כתוב בשם של אדנות וכן מצאתי במ\"ג שנחשב זה עם קל\"ד שמות הכתובים בא' דל\"ת וראיתי ג\"כ לחכם לונזאנו שכתב כן במקרא שלו:\n",
        "2_Chapter, 19_Verse, 0_Comment": "<b>ואמתך ישנה.</b> בחלופי המקרא שבין א\"י לבני בבל כתוב ישינה מלא לבני א\"י ובני בבל ישנה חסר וקשה כי בכל הספרים חסר ובמסורת ישנה ב' אידך אני ישנה ולבי ער: ",
        "3_Chapter, 6_Verse, 0_Comment": "<b>על אחד.</b> האחד קרי:\n",
        "3_Chapter, 8_Verse, 0_Comment": "<b>בן דקר במקץ.</b> ברוב הספרים המ\"ס קמוצה והקו\"ף פתוחה ובמדוייקים כ\"י ודפוסים ישנים מלעיל הטעם במ\"ס:\n",
        "3_Chapter, 11_Verse, 0_Comment": "<b>תענך ומגדו.</b> בס\"ס הע' בשו\"א לבדו כמ\"ש ביהושע י\"ב:\n",
        "3_Chapter, 11_Verse, 1_Comment": "<b>אשר אצל צרחנה.</b> במקצת ספרים הצד\"י במאריך ומקצתן בפתח ועיין מ\"ש ביהושע ג':\n",
        "3_Chapter, 14_Verse, 0_Comment": "<b>בשמת.</b> בכמה ספרים הבי\"ת בלא מאריך:\n",
        "4_Chapter, 3_Verse, 0_Comment": "<b>ושלום היה לו.</b> בספרים מדוייקים מלעיל: ",
        "4_Chapter, 10_Verse, 0_Comment": "<b>ויהי שמו.</b> ברוב ספרים מדוייקים המאריך בוא\"ו לא בה\"א ובמקף בין שתי המלות:\n",
        "4_Chapter, 14_Verse, 0_Comment": "<b>וישלח חירם מלך צור.</b> י' מלא בלישנא וסימן נסדר ביחזקאל כ\"ו במ\"ג ופליגא אאגדתא דב\"ר סוף פ' ס\"א וילמדנו פ' וארא:\n",
        "4_Chapter, 16_Verse, 0_Comment": "<b>רגלנו.</b> רגלי ק':\n",
        "4_Chapter, 19_Verse, 0_Comment": "<b>ושכר עבדיך אתן.</b> ובטלים הן במיעוטן:\n",
        "4_Chapter, 19_Verse, 1_Comment": "<b>תאמר.</b> ב' וחברו אמריה תאמר משלי א':\n",
        "4_Chapter, 19_Verse, 2_Comment": "<b>כצדנים.</b> במקצת מדוייקים מלא ב' יודי\"ן אבל לפי מה שכתבתי בשופטים י\"ח חסר יו\"ד קדמאה:\n",
        "4_Chapter, 24_Verse, 0_Comment": "<b>מכלת.</b> משפט המלה מאכולת ונבלעה האל\"ף בדגש רד\"ק בפירוש ומכלול דף קי\"ג:\n",
        "4_Chapter, 27_Verse, 0_Comment": "<b>שניים חדשים.</b> במקצת ספרים כ\"י ישנים בוא\"ו ושבוש הוא וכן כתב רד\"ק שהוא כמו ושנים:\n",
        "4_Chapter, 27_Verse, 1_Comment": "<b>ואדנירם.</b> אין בדל\"ת מאריך בכ\"י:\n",
        "5_Chapter, 3_Verse, 0_Comment": "<b>שקפים.</b> הפ\"א רפויה:\n",
        "5_Chapter, 4_Verse, 0_Comment": "<b>יצוע.</b> יציע ק':\n",
        "5_Chapter, 5_Verse, 0_Comment": "<b>היצוע.</b> היציע קרי:\n",
        "5_Chapter, 15_Verse, 0_Comment": "<b>מירכותי.</b> מירכתי קרי:\n",
        "5_Chapter, 15_Verse, 1_Comment": "<b>ויבן לו מבית לדביר.</b> במדוייקים מלא יו\"ד וכן הוא לפי המסורה האומרת לדביר ב' א' מלא וא' חסר וסימן ומחשבון עד רמת וגו' עד גבול לדבר (יהושע י״ג:כ״ו) ודין. קדמאה חסר:\n",
        "5_Chapter, 20_Verse, 0_Comment": "<b>ברתיקות.</b> ברתוקות קרי:\n",
        "5_Chapter, 23_Verse, 0_Comment": "<b>מקצות כנפיו.</b> בספרים מדוייקים אין דגש בקו\"ף:\n",
        "5_Chapter, 34_Verse, 0_Comment": "<b>המחקה.</b> המ\"ם בדגש בכמה ספרים מדוייקים ומקצתן המחקה: ",
        "5_Chapter, 35_Verse, 0_Comment": "<b>כרתת.</b> פליגי ביה ספרי אם חסר הוא או מלא וכן לקמן בסימן ז':\n",
        "5_Chapter, 37_Verse, 0_Comment": "<b>כלה הבית.</b> יש ספרים שהכ\"ף בחירק ועל פי הרוב בקמץ:\n",
        "5_Chapter, 37_Verse, 1_Comment": "<b>משפטו.</b> משפטיו קרי:\n",
        "6_Chapter, 1_Verse, 0_Comment": "<b>ארזים על העמודים.</b> בספרים מדוייקים מלא וא\"ו וכן ראוי כפי המסורת שאינו ממנין הי\"א חסרים. ובסדר ויקהל נמסר סימנה במ\"ג:\n",
        "6_Chapter, 2_Verse, 0_Comment": "<b>על הצלעת.</b> הספרים מתחלפים במקצתן חסר וא\"ו ובמקצתן מלא וא\"ו:\n",
        "6_Chapter, 2_Verse, 1_Comment": "<b>אשר על העמודים.</b> גם זה מלא וא\"ו על פי המסורת והספרים המדוייקים:\n",
        "6_Chapter, 4_Verse, 0_Comment": "<b>והמזוזות.</b> חילופים רבים יש בספרים אמנם כפי המסורת דפרשת בא משפטו להיות מלא וא\"ו קדמאה וחסר וא\"ו בתראה:\n",
        "6_Chapter, 5_Verse, 0_Comment": "<b>ועמדים ועב על פניהם.</b> זהו אחד מן י\"א חסרים:\n",
        "6_Chapter, 11_Verse, 0_Comment": "<b>וטור כרתת ארזים.</b> מתחלפים כרתות מלא וא\"ו: ",
        "6_Chapter, 15_Verse, 0_Comment": "<b>ושתי כתרת.</b> במדוייקים חסר וא\"ו גם אחר הרי\"ש במסורת כמ\"ש בדברי הימים ב' ו':\n",
        "6_Chapter, 17_Verse, 0_Comment": "<b>ויעש את העמודים וגו' לכסות את הכתרת אשר על ראש הרמנים.</b> במקצת ספרים כ\"י כתוב אשר על ראש העמודים אבל בשאר ספרים כתוב הרמנים וגם רד\"ק כתב יש ספרים שכתב בהם אשר על ראש העמודים וטעות הוא כי המסרה אומרת ראש הרמנים לית כותיה הנה כי זה לבדו ראש הרמנים והשאר ראש העמודים:\n",
        "6_Chapter, 18_Verse, 0_Comment": "<b>וכתרת אשר על ראש העמודים מעשה שושן באולם.</b> בשורק ופתח וכן על שושן עדות במסורת ב' פתחין וכל שושן הבירה כותיה:\n",
        "6_Chapter, 19_Verse, 0_Comment": "<b>אשר לעבר שבכה.</b> השבכה קרי:\n",
        "6_Chapter, 19_Verse, 1_Comment": "<b>מאתים טרים סביב.</b> כל טורים שבמקרא מלא וא\"ו חוץ מזה שהוא חסר. מסורת פ' תצוה:\n",
        "6_Chapter, 20_Verse, 0_Comment": "<b>ויקם את העמדים.</b> חד מן י\"א חסרים וא\"ו במסורת וכן הוא בספרים מדוייקים:\n",
        "6_Chapter, 21_Verse, 0_Comment": "<b>ועל ראש העמודים מעשה שושן.</b> וכן פרח שושן שבסמוך שניהם בחולם ובקמץ שרשים שרש שש ומסורה:\n",
        "6_Chapter, 22_Verse, 0_Comment": "<b>וקוה.</b> וקו ק':\n",
        "6_Chapter, 27_Verse, 0_Comment": "<b>מסגרת להם ומסגרת.</b> שניהם חסרים וא\"ו על פי המסורת וכן מצאתים בספרים מדוייקים:\n",
        "6_Chapter, 28_Verse, 0_Comment": "<b>בין השלבים.</b> בלא מאריך בה\"א בס\"ס ובמקצת ספרים כ\"י השי\"ן בדגש ובספרים אחרים רפה וכן חביריו שבענין:\n",
        "6_Chapter, 28_Verse, 1_Comment": "<b>ליות מעשה מורד.</b> אין ביו\"ד דגש וכן חביריו שבענין:\n",
        "6_Chapter, 35_Verse, 0_Comment": "<b>ומסגרתיה כרובים.</b> מגרתיה קרי בלא וא\"ו בראש התיבה והוא חד מן י\"א דכתיבין וא\"ו בריש תיבותא ולא קריין וסימן במסרא רבתא אות וא\"ו:\n",
        "6_Chapter, 36_Verse, 0_Comment": "<b>מדה אחת קצב אחד.</b> בספר אחד כתיבת יד מצאתי כתוב וקצב עם וא\"ו ובכל שאר הספרים בלא וא\"ו ובמקצת דפוסים אחרונים הקו\"ף בצירי ובשרשים כתב שהוא בשש נקודות בכל הספרים:\n",
        "6_Chapter, 36_Verse, 1_Comment": "<b>לכלהנה.</b> כן הוא לבן אשר:\n",
        "6_Chapter, 40_Verse, 0_Comment": "<b>וגלת הכתרת.</b> במסורת יהושע ט\"ו נמסר ז' חסרי' וחד מנהון עמדים שנים קדמאה דפסוק וכן נמסר במ\"ג:\n",
        "6_Chapter, 40_Verse, 1_Comment": "<b>את שתי גלות.</b> בפסוק הנ\"ל מלא וא\"ו כפי המסורת דלעיל:\n",
        "6_Chapter, 41_Verse, 0_Comment": "<b>האחת לכסות את שתי גלות.</b> מלא וא\"ו כפי המסורת דלעיל. (אמר הצעיר המגיה לא יכולתי להתאפק מלהודיע שטעות נפל בדפוס שהניחו על פני העמודים חסר וא\"ו והלא לא נמנה זה עם י\"א חסרים שנמסרו סימנם במ\"ג פרשת ויקהל כמ\"ש המחבר לעיל סימן זה ע\"כ):\n",
        "6_Chapter, 44_Verse, 0_Comment": "<b>ואת הסירות.</b> ברוב ספרים מדוייקים מלא דמלא:\n",
        "6_Chapter, 44_Verse, 1_Comment": "<b>האהל.</b> האלה קרי:\n",
        "6_Chapter, 45_Verse, 0_Comment": "<b>בין סכות ובין צרתן.</b> במקצת ספרים צרתן הצד\"י במאריך ועיין במ\"ש ביהושע ג':\n",
        "6_Chapter, 46_Verse, 0_Comment": "<b>לא נחקר.</b> החי\"ת בשו\"א לבדו:\n",
        "6_Chapter, 48_Verse, 0_Comment": "<b>וחמש משמאול.</b> בכמה ספרים מלא אל\"ף וא\"ו:\n",
        "6_Chapter, 49_Verse, 0_Comment": "<b>והמזמרות.</b> ברוב ספרים הה\"א במארי\"ך והמ\"ס ראשונה רפה:\n",
        "6_Chapter, 49_Verse, 1_Comment": "<b>הקדשים לדלתי הבית.</b> הקו\"ף בחט\"ף קמץ ברוב מדוייקים:\n",
        "6_Chapter, 49_Verse, 2_Comment": "<b>להיכל זהב.</b> כתב רד\"ק להיכל בלא וא\"ו והספרים שכתוב בהם וא\"ו טעות הוא:\n",
        "6_Chapter, 50_Verse, 0_Comment": "<b>דוד אביו את הכסף.</b> כן כתיב את בלא וא\"ו:\n",
        "7_Chapter, 0_Verse, 0_Comment": "<b>את כל ראשי המטות.</b> חזינא לקמאי דמספקא להו בהאי תיבותא היכי כתיבא והן ולאו ורפיא בידייהו וליכא למפשט מנוסחי עתיקי דאיכא מאן דכתב ואת בוא\"ו ובתר הכי אוסיף וא\"ו ובסיפרי דדפוסא נמי איכא פלוגתא בחדתי כתוב ואת בוא\"ו בקרא ובתרגום ובעתיקי כתיבאת בלא וא\"ו והכי הוי תרגומא דילהון. ובס\"ד אשכחנא בירורא דהאי מילתא במסרא רבתא דמסרא י\"ט פסוקי בסיפרא דמלכים דכתיב בהו את. את. את. את. ודין חד מנייהו חזינא נמי לבעל א\"ת דכתב בספריה הכי גרסינן את: ",
        "7_Chapter, 0_Verse, 1_Comment": "<b>להעלות.</b> כן הוא בס\"ס: ",
        "7_Chapter, 6_Verse, 0_Comment": "<b>כי הכרובים.</b> מתחלפים הספרים וע\"פ המסורת מלא וא\"ו שאין זה במספר החסרים בפרשת תרומה ואולם חברו שבפסוק הוא א' מן החסרים. (א\"ה ויארכו פליגי ביה ספרי אי חסיר אי יתיר וע\"פ המסורה דד\"ה ב' ה' דין ראוי להיות חסיר): ",
        "7_Chapter, 14_Verse, 0_Comment": "<b>אשר דבר בפיו.</b> במקצת דפוסים הבי\"ת בצירי וטעות הוא שהמסרה אומרת כל דבר בסגול בר מן אס\"ף שהם בצירי ואחד בסגול הנה החיה ה' אותי כאשר דבר (יהושע י\"ד) וכן כתב במכלול דף ע\"ד ובלוית חן פ' כ\"א מהשער השלישי וכן הוא בסגול בנוסחא כ\"י וברוב ספרי הדפוס:\n",
        "7_Chapter, 22_Verse, 0_Comment": "<b>הברית והחסד.</b> בספרי ספרד הוא\"ו בגעיא: ",
        "7_Chapter, 25_Verse, 0_Comment": "<b>דבריך.</b> דברך קרי:\n",
        "7_Chapter, 26_Verse, 0_Comment": "<b>יכלכלוך.</b> ברובא דסיפרי דיקי מלא וא\"ו כתיב וכן חברו דדברי הימים:\n",
        "7_Chapter, 30_Verse, 0_Comment": "<b>מזבחך.</b> כ\"כ בס\"ס והבי\"ת בפת\"ח:\n",
        "7_Chapter, 32_Verse, 0_Comment": "<b>בהנגף.</b> הבית בגעיא:\n",
        "7_Chapter, 47_Verse, 0_Comment": "<b>שבו.</b> ד' בטעם מלרע וסימן מסרתא בדברי הימים ב' כ\"ה: ",
        "7_Chapter, 47_Verse, 1_Comment": "<b>אשר בנית.</b> בניתי קרי: ",
        "7_Chapter, 48_Verse, 0_Comment": "<b>ושמעת השמים מכון שבתך.</b> בס\"ס התי\"ו בסגול וכן בדפוס ישן:\n",
        "7_Chapter, 51_Verse, 0_Comment": "<b>בכל קראם.</b> הקו\"ף בקמץ לבד והוא חטוף:\n",
        "7_Chapter, 52_Verse, 0_Comment": "<b>לך לנחלה.</b> כן כתב בספרי ספרד בגעיא:\n",
        "7_Chapter, 63_Verse, 0_Comment": "<b>חלבי השלמים.</b> הבי\"ת רפה כן חברו שבפסוק:\n",
        "7_Chapter, 65_Verse, 0_Comment": "<b>ויברכו.</b> הרי\"ש בשוא כמנהגנו:\n",
        "7_Chapter, 65_Verse, 1_Comment": "<b>שמחים וטובי לב.</b> בכל ספרים כ\"י ודפוסים ישנים מלעיל ודפוסים אחרונים מלרע ולא טוב הדבר וחברו דד\"ה מלעיל בכל הספרים:\n",
        "8_Chapter, 7_Verse, 0_Comment": "<b>לארץ הזאת.</b> בטפחא לבד והגלגל טעות:\n",
        "8_Chapter, 8_Verse, 0_Comment": "<b>ויחזקו.</b> בכל ספרים המדוייקים חסר יו\"ד וכן הוא ע\"פ המסורת בפרשת וירא ואף ע\"פ שראיתי איזה גמגום במסורה זו אין חולק בזה: ",
        "8_Chapter, 8_Verse, 1_Comment": "<b>וישתחו.</b> וישתחוו קרי: ",
        "8_Chapter, 10_Verse, 0_Comment": "<b>ובזהב לכל חפצו.</b> ה' דמטעין בהון דסבירין כל וקריין לכל מסורת סוף פרשת תרומה:\n",
        "8_Chapter, 17_Verse, 0_Comment": "<b>תמר.</b> תדמר קרי ועיין מ\"ש (בדניאל ב') על הזמנתון ובב\"ר פרשת כ\"ו וירש זרעך את שער שונאיו ר' אומר זו תרמוד אשריו כל מי שרואה במפלתה של תרמוד שהיתה שותפת בשני תרבנות וכו' והכי איתא באיכה רבתי פסוק בלע ה'. וירושלמי פ' ד' דתענית ובסוף פ\"ק דיבמות אין מקבלין גרים מן התרמודים וכו' ותו אמרינן התם עתידין ישראל דעבדי יומא טבא כי חריב תרמוד. וכתב רש\"י בד\"ה ב' ח' דבמלכים כתיב את תמר ותרמוד קרינן וזהו ששנינו ביבמות אין מקבלים גרים מן התרמודים ובב\"ר פרשת עקידה מפרש שעזרו לשונאיהם של ישראל ולפי שהמירו אלמם ונתחלפו לרעה בסוף על כן נכתב במלכים תמר לשון תמורה שהיה להם לעשות לישראל חסד שעשה עמהם שלמה שבנה להם כרך תרמוד ומשום שלמה לא נכתב כאן הוא בנה כרך דמרדו בו וקלקלו בו על כן כתב תדמור ולא תמר ועיין יפה תואר בב\"ר שם סימן י\"ט ומ\"ש סוף פרשת וירא בפסוק וירש זרעך את שער אויביו:\n",
        "8_Chapter, 21_Verse, 0_Comment": "<b>ושלישיו.</b> ברוב המדוייקים מלא יו\"ד:\n",
        "8_Chapter, 23_Verse, 0_Comment": "<b>אשר בנה לה.</b> הבי\"ת במאריך ובמקף בספרים כ\"י ובדפוסים ישנים בגלגל:\n",
        "8_Chapter, 24_Verse, 0_Comment": "<b>ומקטיר אתו.</b> במקצת ספרים כתוב אתו וטעות הוא:\n",
        "8_Chapter, 25_Verse, 0_Comment": "<b>אשר את אלות.</b> בספרים מדוייקים חסר יו\"ד ומלא וא\"ו כתיב ונמסר עליו לית וכתיב כן:\n",
        "9_Chapter, 1_Verse, 0_Comment": "<b>ותבא ירושלמה.</b> ה' ד' מנהון חסרים יו\"ד וסימן נמסר במ\"ג (ישעיה ריש סימן ל\"ג):\n",
        "9_Chapter, 1_Verse, 1_Comment": "<b>ותבא אל שלמה.</b> בדפוס ישן כתיב אל המלך שלמה ושיבוש הוא:\n",
        "9_Chapter, 2_Verse, 0_Comment": "<b>ויגד לה שלמה.</b> הגימ\"ל בסגול לא בצירי כמו שהוא במקצת דפוסים חדשים:\n",
        "9_Chapter, 4_Verse, 0_Comment": "<b>משרתו.</b> משרתיו קרי:\n",
        "9_Chapter, 8_Verse, 0_Comment": "<b>וישימך מלך.</b> במקצת ספרים חסר יו\"ד וברובן מלא:\n",
        "9_Chapter, 9_Verse, 0_Comment": "<b>אשר נתנה מלכת שבא.</b> המ\"ס במאריך כחבריו שבענין:\n",
        "9_Chapter, 13_Verse, 0_Comment": "<b>שש מאות ששים.</b> בחילופי ב\"א וב\"נ שבדפוס וכ\"י השי\"ן בסגול לב\"א וחוששני לטעות כי בכל ספרי הדפוס וכ\"י השי\"ן בצירי וכ\"כ המדקדקים של נקבות שש בצירי וסמוך למלה שעירא או מלעיל בסגול כמו שש הנה:\n",
        "9_Chapter, 20_Verse, 0_Comment": "<b>לא נחשב.</b> אין מאריך בנו\"ן:\n",
        "9_Chapter, 24_Verse, 0_Comment": "<b>והמה מביאים.</b> סימן מלכים והמה מביאים. ד\"ה והם מביאים. וחד פסוק סימן המה ישאו את המשכן וגו' והם ישרתהו:\n",
        "9_Chapter, 24_Verse, 1_Comment": "<b>והמה מביאים.</b> יש מחלוקת בספרים במילוי או חיסור יו\"ד קדמאה וממסורת ירמיה סוף סימן י\"ז נראה שהוא מלא שלא נמנה זה עם מלין דחסרין יו\"ד בלישנא דביאה:\n",
        "10_Chapter, 0_Verse, 0_Comment": "<b>מואביות עמניות אדמית צדנית חתית.</b> בחמש תיבות הללו רבו החילופים בספרים אם חסרים וא\"ו בתר יו\"ד או מלאים ובנוסחא כ\"י נמסר על כל א' וא' לית חסר ואולם ברוב ספרים מדוייקים שתי תיבות הראשונות מלאים ושלש אחרונות חסרים ומלת מואביות מלא גם וא\"ו קדמאה כי לא נמנה עם החסרים וא\"ו בלישנא במסורת פרשת דברים ובריש רות ובמכלול דף רי\"ד כתב שמ\"ס עמניות בח\"ק וכן הוא בספרים מדוייקים לא בקמץ לבד או בחולם כמו שנמצא במקצת דפוסים:\n",
        "10_Chapter, 1_Verse, 0_Comment": "<b>דבק.</b> בס\"א כ\"י הבי\"ת בקמץ וכ\"כ ר' יונה בס' הרקמה עם הזרים שבאו קמץ שלא בהפס' וכתב עליו רד\"ק במכלול שקל פעל ולא מצאתיו וכן בכל הספרים המדוייקים כי אם במקצתם:\n",
        "10_Chapter, 2_Verse, 0_Comment": "<b>ופלגשים.</b> במקצת ספרים מלא דמלא ובמקצתם חסר יו\"ד קדמאה:\n",
        "10_Chapter, 4_Verse, 0_Comment": "<b>אלהי צדנים.</b> בכל הספרים חסר יו\"ד קדמאה וכן נכון לפי מה שכתבתי בשופטים י\"ח:\n",
        "10_Chapter, 13_Verse, 0_Comment": "<b>ויקם ה' שטן.</b> במקצת דפוסים יש פסיק בין השם לשטן ונכון היה הדבר שלא יהא נראה כחוזר למעלה אבל בספרים ישנים איננו גם אל בפסיקתא דנביאים: ",
        "10_Chapter, 16_Verse, 0_Comment": "<b>ויברח אדד.</b> באל\"ף ובשני דלתי\"ן והאחרים בה\"א רד\"ק:\n",
        "10_Chapter, 27_Verse, 0_Comment": "<b>ויפקד אתו לכל בסל בית יוסף.</b> כתב רד יונה עם בנין הקל ויפקד אתו מבנין הפעיל והמסורת עליו ב' ויפקד עליהם את גדליהו (מלכים ה' כ\"ה) ודין:\n",
        "10_Chapter, 32_Verse, 0_Comment": "<b>צדנין.</b> לית כתיב כן בנון וברוב ספרים חסר יו\"ד קדמאה וכן נכון כמ\"ש (בשופטים י\"ח):\n",
        "10_Chapter, 35_Verse, 0_Comment": "<b>לדויד עבדי.</b> בספרים מדוייקים כ\"י לדויד הדל\"ת במאריך וצ\"ע בחילופים כי משם נראה שזהו דעת ב\"נ:\n",
        "10_Chapter, 36_Verse, 0_Comment": "<b>ואתך אקח.</b> במקצת ספרים כ\"י נמסר עליו לית זקף פתח וצריך לעיין מ\"ש בס\"ד (בישעיה מ') על נקם אקח:\n",
        "10_Chapter, 37_Verse, 0_Comment": "<b>אצוך.</b> הכ\"ף רפה וכן במסור' אצוך ג'. שנים דגשים ואחד רפה. אתה תדבר את כל (שמות ז' ב'). ואתה תאזור מתניך (ירמיה א' י\"ז). והיה אם תשמע. בתראה רפי:\n",
        "10_Chapter, 37_Verse, 1_Comment": "<b>לשמור חקותי.</b> במקצת ספרים מדוייקים מלא וא\"ו וכן נכון ע\"פ המסורה דפרשת תולדת יצחק וירמיה סימן מ\"ד:\n",
        "10_Chapter, 38_Verse, 0_Comment": "<b>ואענה.</b> האל\"ף נחה כ\"כ רד\"ק בכל חיבוריו:\n",
        "11_Chapter, 0_Verse, 0_Comment": "<b>כי שכם בא כל ישראל.</b> מה שתרגם יונתן ארי לשכם אתו כל ישראל פירושא הוא ועיין מ\"ש (ביחזקאל סימן כ\"ג):\n",
        "11_Chapter, 1_Verse, 0_Comment": "<b>אשר ברח מפני המלך שלמה.</b> במקצת ספרים כ\"י וגם בדפוסים אחרונים כתוב שלמה המלך ובספרי הדפוס ראשונים וגם במקצת ספרים כ\"י מדוייקים כתוב המלך שלמה וכת\"י וכן הוא במאיר נתיב:\n",
        "11_Chapter, 2_Verse, 0_Comment": "<b>ויבאו ירבעם וכל קהל ישראל.</b> ויבא קרי ובהרבה מספרי הדפוס כתיב ויבאו ואין זכר כלל מהקרי וטעות גמור הוא שזהו א' מן י\"א מלין דכתיב וא\"ו בסוף תיבותא ולא קריין כמו שנמסר על פסוק זה במסורה ומפני שראיתי במסרה זו איזה טעיות הריני מבררן שלא להנייה מקום לבאים אחרינו לטעות טעות. האחד הוא כי בסימן הנזכר נמנה ויאמרו איש ישראל אל גדעון משל בנו (שופטים ח׳:כ״ב) וכתוב עליו אחר כך וצ\"ע. ולדידי מיפשט פשיטא לי שכתוב ויאמרו ואין כאן קרי וכתיב כלל וכן הוא בכל הספרים. עוד טעות אחר שבסוף המסרה נמנה וקבלו היהודים את אשר החלו לעשות ואף זה פשוט שכתוב וקבל בלשון יחיד בלא וא\"ו לבסוף כמו שכתוב החכם אבן עזרא וכמו שכתבתי שם וכן מצאתי בס' אחד מקלף ישן שכתיב בו מסרה זו בלא שני פסוקים הנזכרים ובהכי דיקא ניינא די\"א מלין דאל\"כ הוי להו י\"ג: ",
        "11_Chapter, 9_Verse, 0_Comment": "<b>וידבר.</b> וידברו ק':\n",
        "11_Chapter, 9_Verse, 1_Comment": "<b>קטני.</b> הקו\"ף בקמץ. והטי\"ת בקמץ חטוף מפני דגשות הנון רד\"ק בפי' ומכלול. דף ר\"י כמו ומחי קבלו (יחזקאל כ״ו:ט׳) וכן חברו דדד\"ה ב' י':\n",
        "11_Chapter, 9_Verse, 2_Comment": "<b>ממתני.</b> המ\"ס בקמץ והוא חטוף:\n",
        "11_Chapter, 10_Verse, 0_Comment": "<b>העמיס.</b> במקצת דפוסים קדומים העי\"ן בחטף סגול ובשא ספרים בשוא לבדו וכן חברו דדברי הימים שם:\n",
        "11_Chapter, 11_Verse, 0_Comment": "<b>ויבו ירבעם וכל העם.</b> ויבא ק' הכתיב בואו וקרי באלף:\n",
        "11_Chapter, 14_Verse, 0_Comment": "<b>השילני.</b> במקצת ספרים מדוייקים מלא יו\"ד ובד\"ה א' ט' אכתוב מזה בס\"ד:\n",
        "11_Chapter, 15_Verse, 0_Comment": "<b>ולא נחלה בבן ישי לאהליך ישראל.</b> סי' (שמואל ב כ׳:א׳) אין לנו חלק בדוד ולא נחלה בן ישי. מלכים. ובדברי הימים ב' י' מה לנו חלק בדוד ולא נחלה בבן ישי. שמואל ואיש לאהליו ישראל. מלכים לאהליך ישראל. ד\"ה איש לאהליך ישראל ובספר כ\"י מודיק מצאתי שכל שלשת פסוקים אלה נמנו עם סימן י\"ח מלין תקון סופרים ונראה שכן צריך להיות במסורת ריש ספר במדבר ובתילים סי' ק\"ו ובמדרש ילמדנו פ' בשלח כמ\"ש בזכריה ב' והיל\"ל לאהליו לאלהיך אלא שכינה שכתוב וכן במדרש הביאו השמעוני בשמואל רמז ק\"ו שמעון בן יוחאי אומר בשלשה דברים מאסו ישראל בימי רחבעם במלכות בית דוד ובמלכות שמים ובבית המקדש הה\"ד אין לנו חלק בדוד זו מלכות שמים ולא נחלה בבן ישי זו מלכות בין דוד איש לאהליו ישראל ולא לב\"ה אל תקרי לאהליו אלא לאלהיו אמר ר' שמעון בן מנסיא אין ישראל רואים סימן גאולה לעולם עד שיחזרו ויבקשו שלשתן הה\"ד (הושע ג׳:ה׳) אחר ישובו בני ישראל ובקשו את ה' אלהיהם זו מלכות שמים ואת דוד מלכם זו מלכות בית דוד ופחדו אל ה' ואל טובו זה בנין בית המקדש שיבנה במהרה בימינו אמן ועיין באגדת שמואל פ' י\"ג ובפירוש הושע לרש\"י ורד\"ק גירסא אחרת ובזוהר פרשת תרומה קע\"ה ע' ב' תנינן לא גלו ישראל מארצם עד שכפרו בקב\"ה ובמלכותא דבית דוד דכתיב אין לנו חלק בדוד ולא נחלה בבן ישי איש לאהליו ישראל מאי איש לאהליו אתר דע\"ה שריא בגוויהו היינו לאלהיו ע\"כ. ועיין עוד בפ' אחרי מות דף ס\"ט עמוד ב' וכלי יקר כאן וגם בשמולא א' ח' ובחיי פרשת וישב והארכתי עוד בביאור תקון סופרים בזכרי' ב' בפסוק כנוגע בבת עינו:\n",
        "11_Chapter, 20_Verse, 0_Comment": "<b>ויבאו רחבעם.</b> ויבא קרי:\n",
        "11_Chapter, 23_Verse, 0_Comment": "<b>וישובו ללכת.</b> במקצת ספרים וישבו:\n",
        "11_Chapter, 30_Verse, 0_Comment": "<b>מקצות.</b> הקו\"ף רפה כמו שאכתוב בסי' י\"ג:\n",
        "11_Chapter, 31_Verse, 0_Comment": "<b>בחדש השמיני בחמשה עשר.</b> בחמשה הבי\"ת דגושה בכל הספרים וטעמא לא ידענא:\n",
        "11_Chapter, 32_Verse, 0_Comment": "<b>מלבד.</b> מלבו קרי ובאיכה רבתי פסוק ויחמוס כגן שכו שכח ה' בציון מועד ושבת אפשר שהקדוש ברוך הוא משכח מועדותיהם ושבתותיהם של ירבעם בן נבט שבדא להם הדא הוא דכתיב בחדש אשר בדא מלבו מלבד כתיב כד\"א מלבד שבתות ה':\n",
        "12_Chapter, 0_Verse, 0_Comment": "<b>בא מיהודה.</b> היו\"ד נחה ובלא מאריך במ\"ס:\n",
        "12_Chapter, 1_Verse, 0_Comment": "<b>המקטרים.</b> בכמה ספרים חסר יו\"ד קדמאה:\n",
        "12_Chapter, 3_Verse, 0_Comment": "<b>ויהי כשמע.</b> ברוב הספרים הכ\"ף רפה ובספר אחד כתיבת יד כתוב עליו לבן נפתלי דגש עד כאן. שמע מינה דלבן אשר רפה. ועיין מה שכתבתי בשופטים ז' ולקמן סי' י\"ד:\n",
        "12_Chapter, 6_Verse, 0_Comment": "<b>וסעדה.</b> דעת רבינו יונה בספר הרקמה שהסמ\"ך בחט\"ף קמץ ובקמצות בו שלא בהקשה. ולשון רד\"ק בשרשים הוא\"ו במאריך והסמ\"ך בחטף קמץ ובמכלול כתב שהוא צווי והראוי הפ\"א בשוא. כמו העמק שאלה ים ודרום ירשה ובא הפ\"א בחטף קמץ וכן כתב בפירוש הפסוק: ",
        "12_Chapter, 11_Verse, 0_Comment": "<b>אשר בא מיהודה.</b> בספרים כ\"י המ\"ס בלא מאריך כדלעיל וכן חברו שבסמוך:\n",
        "12_Chapter, 16_Verse, 0_Comment": "<b>כי דבר אלי וגו' לא תשוב ללכת.</b> במקצת ספרים כ\"י מצאתי כתוב ולא תשוב וכן מתורגם ולא תתוב אבל ברוב הספרים כתוב לא בלא וא\"ז והראשון שבפרשה כתוב ולא תשוב בוא\"ו וכן נמסר על השני לית קדמאה ולא תשוב. עוד יש להוכיח כן מכללי המסורת שפסוק ראשון הוא אחד מן פסוקים שכתוב בהם לא ולא ולא ופסוק שני הוא מאותם שכתוב בהם לא ולא לא וסימנהון במסרא רבתא מערכת אות הלמ\"ד:\n",
        "12_Chapter, 19_Verse, 0_Comment": "<b>ויהי הם ישבים אל השלחן יהי דבר וגו'.</b> במקצת ספרים יש כאן פיסקא באמצע פסוק:\n",
        "12_Chapter, 20_Verse, 0_Comment": "<b>אשר בא מיהודה.</b> היו\"ד נחה בספרי' כ\"י ככל חבריו שבפרשה:\n",
        "12_Chapter, 32_Verse, 0_Comment": "<b>מקצות העם.</b> הקו\"ף רפה בספרים כ\"י כמ\"ש בסימן י\"ב וכן הוא בקצת דפוסים:\n",
        "13_Chapter, 1_Verse, 0_Comment": "<b>כי אתי.</b> את ק':\n",
        "13_Chapter, 4_Verse, 0_Comment": "<b>ויהי כבאה.</b> בכ\"ף וכן הביא בעל המסורת במערכת אות הכ\"ף באלפא ביתא מן חד חד נסבין כ\"ף ברישיה ולית דכוותהון ויש חילוק בספרים אם מלא וא\"ו או חסר:\n",
        "13_Chapter, 5_Verse, 0_Comment": "<b>ויהי כשמע.</b> יש ספרים שהכ\"ף בדגש ועיין לעיל בסימן י\"ג: ",
        "13_Chapter, 11_Verse, 0_Comment": "<b>בבאה רגליך העירה.</b> מקור בתוספת ה\"א ומלרע ואם כן הה\"א רפויה וכן הוא בספרים מדוייקים כ\"י וגם במסורת נמנה עם מלין דלא מפקין ה\"א בסוף תיבותא: ",
        "13_Chapter, 20_Verse, 0_Comment": "<b>ורחבעם בן שלמה וגו' ושבע עשרה שנה.</b> בכמה ספרים השי\"ן בשוא ופתח:\n",
        "13_Chapter, 21_Verse, 0_Comment": "<b>ויקנאו אתו.</b> קל הנו\"ן אף על פי שהוא מהדגוש וכמוהו רבים:\n",
        "13_Chapter, 24_Verse, 0_Comment": "<b>עלה שושק.</b> שישק ק':\n",
        "14_Chapter, 14_Verse, 0_Comment": "<b>וקדשו.</b> וקדשי ק':\n",
        "14_Chapter, 15_Verse, 0_Comment": "<b>בעשא מלך ישראל.</b> בנוסחאות כ\"י כולם העי\"ן בשוא לבדו וכך הם במקצת דפוסים:\n",
        "14_Chapter, 17_Verse, 0_Comment": "<b>בית מלך.</b> המלך ק':\n",
        "14_Chapter, 18_Verse, 0_Comment": "<b>ובינך.</b> בדפוסים ראשונים וברוב ספרים כ\"י מדוייקים בלא יו\"ד אחר הנו\"ן וכן כתב רש\"י על פסוק ישפט ה' ביני ובינך שבמקרא חסר יו\"ד בין הנו\"ן והכ\"ף וזה מלא וכו':\n",
        "14_Chapter, 19_Verse, 0_Comment": "<b>ואת כל כנרות.</b> בספרים כ\"י מדוייקים הכ\"ף במאריך והנון רפה ובשו\"א לבד ומקצת ספרים בחטף פתח וכמוהו כנרות דיהושע סי' י\"א וסימן י\"ב כמ\"ש שם והם שלשה על פי המסורת:\n",
        "14_Chapter, 20_Verse, 0_Comment": "<b>ויחדל מבנות את הרמה.</b> באיזה דפוסי' קדומים כתוב מבנות הרמה בלא מלת את ובטלים הם אצל רבים שכתוב בהם מלת את:\n",
        "14_Chapter, 26_Verse, 0_Comment": "<b>גבתון.</b> הבי\"ת בדגש והתי\"ו רפויה כחברו שבפסוק ואחרים שבספר זה:\n",
        "14_Chapter, 28_Verse, 0_Comment": "<b>ויהי כמלכו.</b> בכ\"ף וחבירו שבסי' ט\"ז בבי\"ת על פי המסורת:\n",
        "14_Chapter, 30_Verse, 0_Comment": "<b>בכעסו.</b> העי\"ן בשוא לבדו בספרים כ\"י ודפוסים ישנים:\n",
        "15_Chapter, 0_Verse, 0_Comment": "<b>אל יהוא בן חנני.</b> בס\"א כ\"י וגם באיזה דפוס הטעם בנון שניה וכן חברו שבפרשה אבל ברוב הספרים שניהם מלעיל שהטעם בנו\"ן ראשונה. ועיין בריש נחמיה:\n",
        "15_Chapter, 0_Verse, 1_Comment": "<b>על בעשא לאמר.</b> במקרא גדולה כתוב על זה למערבאי אל בעשא וזה טעות בודאי ואין כאן מקומו רק על פסוק אחר שבפרשה. וישמד זמרי וגו' אשר דבר אל בעשא וכן בנוסחא כ\"י נמסר עליו למערבאי אל ולמדינחאי על. וכן כתב בבירור בחילופים שבין מערבאי למדינחאי. למערבאי וישמד זמרי וגו' אל בעשא. למדינחאי על בעשא. וידוע שאנו סומכים על קריאת מערבאי ומה שתרגם יונתן גם על השני דמליל על בעשא פירושי קא מפרש ובקצת ספרים נמסר גבי על בעשא. לית ורצה לומר לית דכתיב על בעשא רק זה:\n",
        "15_Chapter, 8_Verse, 0_Comment": "<b>בית ארצא.</b> לית מלרע וכתוב אל\"ף בסוף:\n",
        "15_Chapter, 10_Verse, 0_Comment": "<b>במלכו.</b> בבית כמ\"ש לעיל סימן ט\"ו:\n",
        "15_Chapter, 10_Verse, 1_Comment": "<b>כשבתו.</b> בכ\"ף והם שנים במסורת וחברו כשבתו על כסא ממלכתו (דברים י\"ז י\"ח):\n",
        "15_Chapter, 11_Verse, 0_Comment": "<b>וישמד זמרי וגו' אל בעשא.</b> למעלה בראש הסימן:\n",
        "15_Chapter, 23_Verse, 0_Comment": "<b>מאה שמר.</b> בכל הספרים הטעם במ\"ס וכן מסורת עליו בספרים כ\"י לית ומלעיל ובמקרא גדולה כתוב עליו לית סגול ר\"ל האל\"ף וזה לשון לוית חן בשער ט' פרק ב' על מלת את ובמ\"ס שמושית כלו צירי ומלרע מאב הרב תרבו ומאת המעט תמעיטו וכן כלם בר מן א' צירי וסגול ומלעיל להסמכו למלה מלעית מאת שמר:\n",
        "15_Chapter, 25_Verse, 0_Comment": "<b>ובחטאתיו.</b> ובחטאתו קרי:\n",
        "15_Chapter, 26_Verse, 0_Comment": "<b>ויתר דברי עמרי אשר עשה.</b> בנביאים עם פירוש הרי\"א כתוב עמרי וכל אשר עשה וטעות הוא:\n",
        "15_Chapter, 30_Verse, 0_Comment": "<b>מלך צידונים.</b> ברוב הספרים מדוייקים מלא יו\"ד גם אחר צד\"י וכן משמע ממסורת שופטים י\"ח כמ\"ש שם:\n",
        "15_Chapter, 33_Verse, 0_Comment": "<b>יריחה.</b> כתיב בה\"א וקרי בוא\"ו כמו אהלה והדומים לו:\n",
        "15_Chapter, 33_Verse, 1_Comment": "<b>ובשגיב.</b> ובשגוב ק' בוא\"ו שרוקה והכתיב ביו\"ד:\n",
        "16_Chapter, 5_Verse, 0_Comment": "<b>מביאים לו לחם.</b> ברוב הספרים מלא דמלא ועיין מה שאמרתי לעיל סי' י':\n",
        "16_Chapter, 6_Verse, 0_Comment": "<b>היה גשם.</b> מלרע שלא כמנהג מכלול שקל פעל ולפי זה מה שנמסר במסרה גדולה ג' בטעם מלעיל צריך לומר מלרע:\n",
        "16_Chapter, 8_Verse, 0_Comment": "<b>קום לך צרפתה.</b> ברוב הספרים הפ\"א בקמ\"ץ וכן חברו שבסמוך ובמקצת מדוייקים כ\"י ודפוס ישן בלא מאריך בצד\"י ובמקצת ספרים במאריך ועיין מ\"ש ביהושע ג':\n",
        "16_Chapter, 10_Verse, 0_Comment": "<b>ותלך לקחת.</b> הקו\"ף בפתח באתנח:\n",
        "16_Chapter, 10_Verse, 1_Comment": "<b>לקחי נא לי.</b> בכל ספרים כ\"י הלמ\"ד במאריך וכ\"כ רד\"ק בפי' ובמכלול דף י\"ו וקריאתו בשוא נח:\n",
        "16_Chapter, 11_Verse, 0_Comment": "<b>ועשיתיהו.</b> במקצת ספרים חסר יו\"ד תניינא:\n",
        "16_Chapter, 12_Verse, 0_Comment": "<b>והוצאת לי.</b> ברוב המדוייקים מלא וא\"ו והתי\"ו בלי ניקוד:\n",
        "16_Chapter, 13_Verse, 0_Comment": "<b>לא תכלה.</b> בקמץ ומשפטו בסגול:\n",
        "16_Chapter, 13_Verse, 1_Comment": "<b>תתן.</b> תת קרי וכתב בעל כלי יקר בשם ספר הזוהר וזה לשונו עד יום תת ה' גשם. והש\"י לא יתן הגשם עד תתן את הצרפתית שע\"י הזכות ונתינת עוגה קטנה שתתני לי תהיי את הנותנת הגשם כי בהתעוררות התחתוני' יעורר הש\"י רחמיו ע\"כ. ועיין עוד שם רמז אחר מהמחבר הנזכר:\n",
        "16_Chapter, 14_Verse, 0_Comment": "<b>הוא והיא.</b> היא והוא קרי ונדרש בשיר השירים רבה בפסוק סמוכוני באשישות ובפרקי רבי אליעזר ריש פ' ל\"ג ועיין כלי יקר ומסורת הברית הגדול סימן תתרל\"ז:\n",
        "16_Chapter, 16_Verse, 0_Comment": "<b>לא נותרה בו נשמה.</b> במקף במקצת ספרים והבי\"ת בדגש ברוב ספרים כ\"י מדוייקים. ועיין מ\"ש בכלל אתי מרחוק:\n",
        "17_Chapter, 0_Verse, 0_Comment": "<b>אראה.</b> האל\"ף בצירי וכן מסור עליו בנסחא כ\"י לית אכן בהרבה ספרי' מצאתיו בסגול:\n",
        "17_Chapter, 4_Verse, 0_Comment": "<b>מעיני.</b> העי\"ן בשו\"א:\n",
        "17_Chapter, 4_Verse, 1_Comment": "<b>ולוא נכרית.</b> מלא וא\"ו ואל\"ף על פי המסורת:\n",
        "17_Chapter, 4_Verse, 2_Comment": "<b>מהבהמה.</b> כתב רד\"ק מן בהמה כתיב וקרי מהבהמה עכ\"ל. כן הוא במקצת ספרי הדפוס אבל בספרים כ\"י שלפני וגם בדפוסים ישנים כתוב מהבהמה ואין כאן ק' וכתיב כלל:\n",
        "17_Chapter, 5_Verse, 0_Comment": "<b>ויחלקו.</b> הוא\"ו במאריך בספרים כ\"י:\n",
        "17_Chapter, 11_Verse, 0_Comment": "<b>ימצאך.</b> היו\"ד במאריך בספרים כ\"י:\n",
        "17_Chapter, 25_Verse, 0_Comment": "<b>ויפסחו.</b> הוא\"ו במאריך ספרים כ\"י:\n",
        "17_Chapter, 25_Verse, 1_Comment": "<b>אשר עשה.</b> במסורת פרשת וילך בפסוק ואנכי הסתר אסתיר וגו' על כל הרעה אשר עשה ב' סבירין עשו. ויפסחו:\n",
        "17_Chapter, 26_Verse, 0_Comment": "<b>ויהתל.</b> זה לבדו בא על משפטו בדגש התי\"ו והשאר רפים רד\"ק:\n",
        "17_Chapter, 30_Verse, 0_Comment": "<b>כמספר שבטי בני יעקב.</b> כתוב במק\"ג לית רפי וחד כמספר ע\"כ. פי' רפי האמור כאן ר\"ל הכ\"ף בשוא ורפי המ\"ס. האחר הכף בפתח ודגש המ\"ס והוא כמספר אשר תעשו דפרשת שלח לך. ועיין בספר מסותר המסורת מאמר ג' שהבי' דומים רבים כאלו:\n",
        "17_Chapter, 33_Verse, 0_Comment": "<b>ויצקו על העלה.</b> היו\"ד במאריך בין למ\"ד שהוא עתיד והיו\"ד איתנית והמאריך מורה על השרשית ובין למ\"ד שהוא צווי והיו\"ד שרשית בשקל משכו וקחו לכם. רד\"ק בפי' ובמכלול דף קכ\"ט ושרשים שרש יצק. ועיין מה שכתבתי בפרשת בא על משכו ובמאמר המאריך: ",
        "17_Chapter, 35_Verse, 0_Comment": "<b>בעלות המנחה.</b> בבי\"ת:\n",
        "17_Chapter, 35_Verse, 1_Comment": "<b>בישראל כן כתוב עשיתי.</b> כתיב ביו\"ד וק' בלא יו\"ד:\n",
        "17_Chapter, 39_Verse, 0_Comment": "<b>וירדם.</b> במקצת ספרים ויורדם מלא וא\"ו:\n",
        "17_Chapter, 41_Verse, 0_Comment": "<b>ברכו.</b> ברכיו ק':\n",
        "17_Chapter, 43_Verse, 0_Comment": "<b>עלה אמר על אחאב.</b> בנביאים עם פירוש הרי\"א כתוב לאחאב ושבוש הוא:\n",
        "17_Chapter, 43_Verse, 1_Comment": "<b>ורד.</b> כן כתיב ובספר אחד כתיבת יד כתוב ורד ואין לחוש עליו:\n",
        "18_Chapter, 3_Verse, 0_Comment": "<b>וביא וישב תחת רתם אחת.</b> אחד ק' בדל\"ת והכתיב בתי\"ו. אבל תחת רתם אחד שבסמוך כתיב וק' בלד\"ת. וכן ראיתי בספרים מדוייקים וזולת זה שיבוש:\n",
        "18_Chapter, 5_Verse, 0_Comment": "<b>עגת.</b> בספר אחד כתיבת יד מלא וא\"ו ובספרים מדוייקם בשלש נקודות והגימ\"ל רפה:\n",
        "18_Chapter, 14_Verse, 0_Comment": "<b>מדברה דמשק.</b> עיין מה שכתבתי ביהושע י\"ח:\n",
        "18_Chapter, 17_Verse, 0_Comment": "<b>כל הברכים.</b> אין בבי\"ת מאריך:\n",
        "18_Chapter, 19_Verse, 0_Comment": "<b>אשקה נא לאבי ולאמי.</b> רבו החילופי' במלה זו רבינו יונה בספר הרקמה כתב שהוא בחטף קמץ תחת השי\"ן כמו אפשעה בה (ישעיהו כ״ז:ד׳) וכן כתב האפודי בפרק ט\"ז וגם רד\"ק בספר מכלול דף כ\"א מנאם עם דומים אחרים שעי\"ן הפעל שלהם בחטף קמץ וכן כתב בפירוש במקרא במקצת ספרים מדוייקים השי\"ן בחטף קמץ ובשרשים הוסיף שבמקצת ספרים בחטף פתח עד כאן. ומהספרים כתובי יד שבאו לידי יש מהם כדעת רד\"ק במכלול ובפירוש וקצת מהן השי\"ן בשוא לבדו ובכלם השי\"ן דגושה והאל\"ף בלא מאריך מה שאין כן בדפוסים אחרונים:\n",
        "18_Chapter, 20_Verse, 0_Comment": "<b>ובכלי הבקר.</b> הלמ\"ד בחירק בכל ספרים המדוייקם והוא חד מן שבע מטעין דסבירין בצירי. עיין במסורת הגדול שורש כל:\n",
        "19_Chapter, 2_Verse, 0_Comment": "<b>ויאמר לו כה אמר בן הדד.</b> י\"ב דסבירין ויאמרו ועיין מ\"ש בסוף פרשת מטות:\n",
        "19_Chapter, 9_Verse, 0_Comment": "<b>ישפק.</b> חסר וא\"ו וכתוב בשין שמאלית ע\"פ המסורת:\n",
        "19_Chapter, 17_Verse, 0_Comment": "<b>למלחמה יצאו.</b> בס\"א כ\"י למלחמה הלמ\"ד בפתח ויש הערה ג\"כ מילוף זה בדפוס ישן אבל בשאר ספרים בשו\"א:\n",
        "19_Chapter, 19_Verse, 0_Comment": "<b>וינסו ארם.</b> במקרא גדולה נכתב בצדו וינס ארם בספרים מדוייקים וישנים ע\"כ. ואומר אני כי אם זקנה יש כאן חכמה אין כאן:\n",
        "19_Chapter, 22_Verse, 0_Comment": "<b>נחזק מהם.</b> החי\"ת בחטף סגול בספרים מדוייקים:\n",
        "19_Chapter, 24_Verse, 0_Comment": "<b>תמנה לך.</b> בספרים מדוייקים כ\"י ודפוסים ישנים התי\"ו במאריך:\n",
        "19_Chapter, 26_Verse, 0_Comment": "<b>מלאו את הארץ.</b> בספר אחד כ\"י וס\"א דפוס ישן המ\"ס בקמ\"ץ ולדעתם הוא פועל עבר מבנין פעל הדגוש והיתה ראויה הלמ\"ד להדגש והוקלה וכ\"כ רד\"ק בפי' ובשרשים וטעו מדפיסי השרשים לעשותו קמוץ שכן במסורת מלאו כל ספר מלכים חירק:\n",
        "19_Chapter, 28_Verse, 0_Comment": "<b>מאה אלף רגלי.</b> בקצת מדוייקים כתובי יד ודפוסים ישנים המ\"ס במאריך:\n",
        "19_Chapter, 30_Verse, 0_Comment": "<b>וחבלים בראשנו.</b> ברוב ספרים שלפני חסר יו\"ד ומסורת שלהם ב' וחסר וחברודמו בראשנו (יהושע ב) וכן כתב ר' יונה. ויד ספרים וחבליה בראשינו מלא ביו\"ד הרבים ומסורת שלהם ב' חד מלא וחד חסר. ורד\"ק הביא שתי הסברות בפי' ובשרשים ומהפירוש נראה שתפס סברא ראשונה עיקר:\n",
        "19_Chapter, 32_Verse, 0_Comment": "<b>וימהרו.</b> וכן וישלחוה בנסחאות כתובי יד הוא\"וין במאריך וגם בקצת דפוסים ישנים:\n",
        "19_Chapter, 37_Verse, 0_Comment": "<b>ויעמד למלך אל הדרך.</b> במקצת ספרים כ\"י ודפוסים ראשונים כתוב על וכן תרגם יונתן:\n",
        "19_Chapter, 40_Verse, 0_Comment": "<b>מעל.</b> מעלי ק':\n",
        "19_Chapter, 42_Verse, 0_Comment": "<b>סר וזעף.</b> ב' בפתח על פי המסורת שלא כמנהג נחי העי\"ן וחברו ויבא אחאב אל ביתו סר וזעף שבסמוך:\n",
        "20_Chapter, 7_Verse, 0_Comment": "<b>ותשלח הספרים.</b> ספרים ק':\n",
        "20_Chapter, 9_Verse, 0_Comment": "<b>ברכת אלהים ומלך.</b> כל שמות האמורי' בנבות קודש (פשוט מוסכם) בסוף פ' שבועת העדות ופי' רש\"י בנבות כתיב ברך נבות אלהים עד כאן. ונ\"ל שה\"ה ברכת אלהים וכן פסק הרמב\"ם סוף פ\"ו מהלכות יסודי התורה. ובמסכת סופרים כל השמות האמורים בנבות קודש חוץ מברך נבות אלהים ומלך והוא טעות ודאי:\n",
        "20_Chapter, 20_Verse, 0_Comment": "<b>הנני מבי.</b> מביא ק':\n",
        "20_Chapter, 28_Verse, 0_Comment": "<b>לא אבי.</b> אביא ק':\n",
        "21_Chapter, 5_Verse, 0_Comment": "<b>ויקבץ מלך ישראל.</b> חצי הספר בפסוקים:\n",
        "21_Chapter, 6_Verse, 0_Comment": "<b>ונדרשה מאתו.</b> חזינא תרתי נסחא כ\"י דכתיב בהו מאתו ולקמן נמי גבי ויאמר מלך ישראל וגו' לדרש את ה' מאתו בנסחא חדא כתיב מאתו וברובא דנוסחא דיקי תרווייהו כתיבין מאתו בחולם וחסר וא\"ו:\n",
        "21_Chapter, 10_Verse, 0_Comment": "<b>צדקיה בן כנענה.</b> העי\"ן בחטף פתח:\n",
        "21_Chapter, 10_Verse, 1_Comment": "<b>עד כלתם.</b> ברוב ספרים מדוייקים חסר וא\"ו:\n",
        "21_Chapter, 12_Verse, 0_Comment": "<b>יהי נא דברך.</b> דברך קרי ובספרים כתובי יד אין בבי\"ת מאריך:\n",
        "21_Chapter, 15_Verse, 0_Comment": "<b>אשר לא תדבר.</b> התי\"ו רפויה בכל הספרים כ\"י וכן חברו דדברי הימים ב' י\"ח. ועיין מה שכתבתי בפרשת כי תצא על פסוק לא תתעב: ",
        "21_Chapter, 16_Verse, 0_Comment": "<b>נפצים אל ההרים.</b> בספר אחד כ\"י הפ\"א בשלש הקדות ובכל שאר ספרים בחולם וכן כתב רד\"ק בשרשים וכן במסורת ב' חד חסר וחד מלא והמלא הוא חברו דד\"ה (ב' יח) שהוא מלא וא\"ו ושניהם בחולם:\n",
        "21_Chapter, 23_Verse, 0_Comment": "<b>אי זה עבר.</b> ובד\"ה ב' י\"ח אומר איזה הדרך כאשר נאמר בנוסחא השנית וכן כתב רש\"י ז\"ל כאן הרי זה מקרא קצר:\n",
        "21_Chapter, 29_Verse, 0_Comment": "<b>ואתה לבש בגדך.</b> בנביאים עם פ' הרי\"א כתוב לבש בחולם הבי\"ת ויש גם כן הערה מחילוף זה בדפוס קדמון. אמנם בשאר ספרים בפתח וכן במסורת לבש ב' וחברו הוא של דברי הימים (שם) וגם הוא בפתח:\n",
        "21_Chapter, 33_Verse, 0_Comment": "<b>הפך ידך.</b> בדפוסים אחרונים כתוב ידיך ביו\"ד וקרי בלא יו\"ד וכן כתב רד\"ק. אך בדפוסים ראשונים וספרים כתובי יד מדוייקים כתוב ידך בלא יו\"ד ואין כאן ק' וכתיב כלל:\n",
        "21_Chapter, 42_Verse, 0_Comment": "<b>לא סר ממנו.</b> דסבירין ממנה וקריין ממנו מסורת ריש פ' צו. ועיין מ\"ש בריש פרשת תרומה:\n",
        "21_Chapter, 43_Verse, 0_Comment": "<b>ומקטרים.</b> בספרים כ\"י הוא\"ו במאריך:\n",
        "21_Chapter, 48_Verse, 0_Comment": "<b>יהושפט עשר.</b> עשה ק':\n",
        "21_Chapter, 48_Verse, 1_Comment": "<b>נשברה.</b> נשברו ק':\n"
    },
    "meta": "Chapter-Verse-Comment",
    "work": "Minchat Shai on I Kings"
}