{
    "text": {
        "0_Weekday, 0_Shacharit, 7_Post Service, 1_Ten Commandments, 0_Paragraph": "אָנֹכִי יְהוָה אֱלֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים׃ ",
        "0_Weekday, 0_Shacharit, 7_Post Service, 1_Ten Commandments, 1_Paragraph": "לֹא יִהְיֶה־לְךָ אֱלֹהִים אֲחֵרִים עַל־פָּנָי לֹא תַעֲשֶׂה־לְךָ פֶסֶל וְכָל־תְּמוּנָה אֲשֶׁר בַּשָּׁמַיִם מִמַּעַל וַאֲשֶׁר בָּאָרֶץ מִתַָּחַת וַאֲשֶׁר בַּמַּיִם מִתַּחַת לָאָרֶץ לֹא־תִשְׁתַּחְוֶה לָהֶם וְלֹא תָעָבְדֵם כִּי אָנֹכִי יְהוָה אֱלֹהֶיךָ אֵל קַנָּא פֹּקֵד עֲוֺן אָבֹת עַל־בָּנִים עַל־שִׁלֵּשִׁים וְעַל־רִבֵּעִים לְשֹׂנְאָי׃ וְעֹשֶׂה חֶסֶד לַאֲלָפִים לְאֹהֲבַי וּלְשֹׁמְרֵי מִצְוֺתָי׃ ",
        "0_Weekday, 0_Shacharit, 7_Post Service, 1_Ten Commandments, 2_Paragraph": "לֹא תִשָּׂא אֶת־שֵׁם־יְהוָה אֱלֹהֶיךָ לַשָּׁוְא כִּי לֹא יְנַקֶּה יְהוָה אֵת אֲשֶׁר־יִשָּׂא אֶת־שְׁמוֹ לַשָּׁוְא׃ ",
        "0_Weekday, 0_Shacharit, 7_Post Service, 1_Ten Commandments, 3_Paragraph": "זָכוֹר אֶת־יוֹם הַשַּׁבָּת לְקַדְּשׁוֹ שֵׁשֶׁת יָמִים תַּעֲבֹד וְעָשִׂיתָ כָּל־מְלַאכְתֶּךָ וְיוֹם הַשְּׁבִיעִי שַׁבָּת לַיהוָה אֱלֹהֶיךָ לֹא־תַעֲשֶׂה כָל־מְלָאכָה אַתָּה וּבִנְךָ־וּבִתֶּךָ עַבְדְּךָ וַאֲמָתְךָ וּבְהֶמְתֶּךָ וְגֵרְךָ אֲשֶׁר בִּשְׁעָרֶיךָ כִּי שֵׁשֶׁת־יָמִים עָשָׂה יְהוָה אֶת־הַשָּׁמַיִם וְאֶת־הָאָרֶץ אֶת־הַיָּם וְאֶת־כָּל־אֲשֶׁר־בָּם וַיָּנַח בַּיּוֹם הַשְּׁבִיעִי עַל־כֵּן בֵּרַךְ יְהוָה אֶת־יוֹם הַשַּׁבָּת וַיְקַדְּשֵׁהוּ׃ ",
        "0_Weekday, 0_Shacharit, 7_Post Service, 1_Ten Commandments, 4_Paragraph": "כַּבֵּד אֶת־אָבִיךָ וְאֶת־אִמֶּךָ לְמַעַן יַאֲרִכוּן יָמֶיךָ עַל הָאֲדָמָה אֲשֶׁר־יְהוָה אֱלֹהֶיךָ נֹתֵן לָךְ׃ ",
        "0_Weekday, 0_Shacharit, 7_Post Service, 1_Ten Commandments, 5_Paragraph": "לֹא תִּרְצָח׃",
        "0_Weekday, 0_Shacharit, 7_Post Service, 1_Ten Commandments, 6_Paragraph": "לֹא תִּנְאָף׃",
        "0_Weekday, 0_Shacharit, 7_Post Service, 1_Ten Commandments, 7_Paragraph": "לֹא תִּגְנֹב׃",
        "0_Weekday, 0_Shacharit, 7_Post Service, 1_Ten Commandments, 8_Paragraph": "לֹא־תַעֲנֶה בְרֵעֲךָ עֵד שָׁקֶר׃ ",
        "0_Weekday, 0_Shacharit, 7_Post Service, 1_Ten Commandments, 9_Paragraph": "לֹא תַחְמֹד בֵּית רֵעֶךָ לֹא־תַחְמֹד אֵשֶׁת רֵעֶךָ וְעַבְדּוֹ וַאֲמָתוֹ וְשׁוֹרוֹ וַחֲמֹרוֹ וְכֹל אֲשֶׁר לְרֵעֶךָ׃"
    },
    "meta": "Paragraph",
    "work": "Siddur Ashkenaz"
}