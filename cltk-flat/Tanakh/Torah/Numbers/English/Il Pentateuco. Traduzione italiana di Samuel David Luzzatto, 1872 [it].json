{
    "text": {
        "0_Chapter, 0_Verse": "Ed il Signore parlò a Mosè nel deserto di Sinai nel padiglione di congregazione, nel primo (giorno) del mese secondo, nell'anno secondo della loro uscita dalla terra d'Egitto, con dire: ",
        "0_Chapter, 1_Verse": "Fate il novero di tutta la congrega dei figli di Israel, (distinti) secondo le loro famiglie e i loro casati, numerandone i nomi, tutt'i maschi, individualmente. ",
        "0_Chapter, 2_Verse": "Dall'età di vent'anni in su, chiunque in Israel esce nell'esercito, li registrerete, tu ed Aronne, (distribuiti) nelle loro schiere. ",
        "0_Chapter, 3_Verse": "E con voi siavi un uomo per ciascheduna tribù, dei quali ognuno sia il capo del proprio casato. ",
        "0_Chapter, 4_Verse": "E questi sono i nomi degli uomini che v'assisteranno: di Ruben, Elissùr figlio di Scedeùr. ",
        "0_Chapter, 5_Verse": "Di Simeone, Scelumièl figlio di Ssurisciaddài.",
        "0_Chapter, 6_Verse": "Di Giuda, Nahhsciòn figlio di Amminadàv.",
        "0_Chapter, 7_Verse": "D'Issachàr, Nethanèl figlio di Ssuàr. ",
        "0_Chapter, 8_Verse": "Di Zevulùn, Eliàv figlio di Hhelòn.",
        "0_Chapter, 9_Verse": "Dei figli di Giuseppe [divisi in due tribù]: di Efraimo, Elisciamà figlio d'Ammihùd; di Manasse, Gamlièl figlio di Pedassùr. ",
        "0_Chapter, 10_Verse": "Di Binjamin, Avidàn figlio di Ghideonì.",
        "0_Chapter, 11_Verse": "Di Dan, Ahhièzer figlio d'Ammisciaddài. ",
        "0_Chapter, 12_Verse": "Di Ascèr, Paghièl figlio di Ochràn.",
        "0_Chapter, 13_Verse": "Di Gad, Eljassàf figlio di Deuèl.",
        "0_Chapter, 14_Verse": "Di Naftalì, Ahhirà figlio di Enàn.",
        "0_Chapter, 15_Verse": "Questi sono quelli che vengono chiamati al consesso, i principi delle loro paterne tribù, i capi cioè delle migliaja d'Israel. ",
        "0_Chapter, 16_Verse": "E Mosè ed Aronne presero questi uomini, che furono [da Dio] additati per nome. ",
        "0_Chapter, 17_Verse": "E fecero adunare tutta la congrega nel primo del mese secondo, e ne vennero fatti i registri genealogici per famiglie e casati, col numero dei nomi, dall'età di vent'anni in su, individualmente.",
        "0_Chapter, 18_Verse": "Come il Signore comandò a Mosè, questi li numerò nel deserto di Sinai. ",
        "0_Chapter, 19_Verse": "E risultarono i figli di Ruben, primogenito d'Israel, i loro discendenti (cioè), distinti per famiglie e casati, numerati i nomi, individualmente, tutt'i maschi, dall'età di vent'anni in su, tutti quelli ch'escono nell'esercito;",
        "0_Chapter, 20_Verse": "I registrati (dico) della tribù di Ruben (furono) quarantasei mila e cinquecento. ",
        "0_Chapter, 21_Verse": "Dei figli di Simeone, i discendenti, distinti per famiglie e casati, i suoi registrati, numerati i nomi individualmente, tutt'i maschi dall'età di vent'anni in su, tutti quelli ch'escono nell'esercito;",
        "0_Chapter, 22_Verse": "I registrati (dico) della tribù di Simeone (furono) cinquantanove mile e trecento. ",
        "0_Chapter, 23_Verse": "Dei figli di Gad, i discendenti, distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 24_Verse": "I registrati (dico) della tribù di Gad (furono) quarantacinque mila, seicento e cinquanta. ",
        "0_Chapter, 25_Verse": "Dei figli di Giuda, i discendenti, distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 26_Verse": "I registrati (dico) della tribù di Giuda (furono) settantaquattro mila e seicento.",
        "0_Chapter, 27_Verse": "Dei figli d'Issachàr, i discendenti distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito;",
        "0_Chapter, 28_Verse": "I registrati (dico) della tribù di Issachàr (furono) cinquantaquattro mila e quattrocento. ",
        "0_Chapter, 29_Verse": "Dei figli di Zevulùn, i discendenti, distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 30_Verse": "I registrati (dico) della tribù di Zevulùn (furono) cinquantasette mila e quattrocento.",
        "0_Chapter, 31_Verse": "Dei figli di Giuseppe [divisi in due tribù]: dei figli d'Efraim, i discendenti, divisi per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 32_Verse": "I registrati (dico) della tribù d'Efraim (furono) quarantamila e cinquecento. ",
        "0_Chapter, 33_Verse": "Dei figli di Manasse, i discendenti, distinti per famiglie e casati, numerati i nomi, dall'età di vent'anni in su; tutti quelli ch'escono nell'esercito;",
        "0_Chapter, 34_Verse": "I registrati (dico) della tribù di Manasse (furono) trantadue mila e dugento. ",
        "0_Chapter, 35_Verse": "Dei figli di Binjamin, i discendenti, distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 36_Verse": "I registrati (dico) della tribù di Binjamin (furono) trentacinque mila e quattrocento. ",
        "0_Chapter, 37_Verse": "Dei figli di Dan, i discendenti, distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 38_Verse": "I registrati (dico) della tribù di Dan (furono) sessantadue mila e settecento. ",
        "0_Chapter, 39_Verse": "Dei figli d'Ascèr, i discendenti, distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 40_Verse": "I registrati (dico) della tribù d'Ascèr (furono) quarantaun mila e cinquecento.",
        "0_Chapter, 41_Verse": "Dei figli di Naftalì, i discendenti, distinti per famiglie e casati, numerati i nomi, dall'età di vent'anni in su, tutti quelli ch'escono nell'esercito; ",
        "0_Chapter, 42_Verse": "I registrati (dico) della tribù di Naftalì (furono) cinquantatrè mila e quattrocento. ",
        "0_Chapter, 43_Verse": "Quest'e l'enumerazione fatta da Mosè ed Aronne, insieme coi principi d'Israel, dodici uomini, un uomo per ogni casato. ",
        "0_Chapter, 44_Verse": "E furono tutt'i registrati dei figli d'Israel, distinti per casati, dall'età di vent'anni in su, chiunque in Israel esce nell'esercito; ",
        "0_Chapter, 45_Verse": "Furono (dico) tutt'i registrati: seicentotre mila, cinquecento e cinquanta. ",
        "0_Chapter, 46_Verse": "I Leviti poi, tutta cioè la loro tribù paterna, non furono registrati in mezzo agli altri. ",
        "0_Chapter, 47_Verse": "Ed il Signore parlò a Mosè, con dire: ",
        "0_Chapter, 48_Verse": "Però i figli di Levi non devi registrare, né farne l'enumerazione, cogli altri figli d'Israel [poiché non devono formar parte dell'esercito].",
        "0_Chapter, 49_Verse": "Devi invece incaricare i Leviti della cura del tabernacolo della Legge e di tutt'i suo arredi, e di quanto gli appartiene; eglino parteranno il tabernacolo e tutt'i suoi arredi, ed eglino ne saranno i ministri, ed intorno al tabernacolo stanzieranno. ",
        "0_Chapter, 50_Verse": "E quando il tabernacolo dovrà porsi in viaggio, lo caleranno giù i Leviti; e quando il tabernacolo dovrà fermarsi, lo ergeranno i Leviti; e l'estraneo che s'avvicinasse sarà fatto morire.",
        "0_Chapter, 51_Verse": "I figli d'Israel s'accamperanno, divisi in varie schiere, ciascheduno presso il suo campo, e presso il suo corpo d'esercito. ",
        "0_Chapter, 52_Verse": "Ed i Leviti stanzieranno intorno al tabernacolo della Legge, affinché la congrega dei figli d'Israel non incorra nell'ira (celeste); i Leviti cioè avranno cura della custodia del tabernacolo della Legge [onde altri non tocchi gli oggetti sacri].",
        "0_Chapter, 53_Verse": "E i figli d'Israel eseguirono: fecero pienamente, quanto il Signore comandò a Mosè."
    },
    "meta": "Chapter-Verse",
    "work": "Numbers"
}