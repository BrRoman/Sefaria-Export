{
    "text": {
        "0_Piyyut, 0_Verse": "אַקְדָּמוּת מִלִּין וְשָׁרָיוּת שׁוּתָא ",
        "0_Piyyut, 1_Verse": "אַוְלָא שָׁקֵלְנָא הַרְמָן וּרְשׁוּתָא",
        "0_Piyyut, 2_Verse": "בְּבָבֵי תְּרֵי וּתְלַת דְאֶפְתַּח בְּנַקְשׁוּתָא ",
        "0_Piyyut, 3_Verse": "בְּבָרֵי דְבָרֵי וְטָרֵי עֲדֵי לְקַשִּׁישׁוּתָא",
        "0_Piyyut, 4_Verse": "גְּבוּרָן עָלְמִין לֵהּ וְלָא סְפֵק פְּרִישׁוּתָא ",
        "0_Piyyut, 5_Verse": "גְּוִיל אִלּוּ רְקִיעֵי קְנֵי כָּל חוּרְשָׁתָא ",
        "0_Piyyut, 6_Verse": "דְּיוֹ אִלּוּ יַמֵּי וְכָל מֵי כְנִישׁוּתָא ",
        "0_Piyyut, 7_Verse": "דָּיְרֵי אַרְעָא סָפְרֵי וְרָשְׁמֵי רַשְׁוָתָא ",
        "0_Piyyut, 8_Verse": "הֲדַר מָרֵי שְׁמַיָּא וְשַׁלִּיט בְּיַבֶּשְׁתָּא ",
        "0_Piyyut, 9_Verse": "הֲקֵים עָלְמָא יְחִידָאי וְכַבְּשֵׁהּ בְּכַבְּשׁוּתָא ",
        "0_Piyyut, 10_Verse": "וּבְלָא לֵאוּ שַׁכְלְלֵהּ וּבְלָא תְשָׁשׁוּתָא ",
        "0_Piyyut, 11_Verse": "וּבְאָתָא קַלִּילָא דְּלֵית בֵּיהּ מְשָׁשׁוּתָא ",
        "0_Piyyut, 12_Verse": "זְמִין כָּל עִיבִידְתֵּהּ בְּהַךְ יוֹמֵי שִׁתָּא ",
        "0_Piyyut, 13_Verse": "זְהוֹר יְקָרֵהּ עַלִּי עֲלֵי כָרְסְיֵהּ דֶּאֶשָּׁתָא ",
        "0_Piyyut, 14_Verse": "חֲיָל אֶלֶף אַלְפִין וְרִבּוֹא לְשַׁמְשׁוּתָא ",
        "0_Piyyut, 15_Verse": "חַדְתִּין נְבוֹט לְצַפְרִין סַגִּיאָה טְרָשׁוּתָא ",
        "0_Piyyut, 16_Verse": "טְפֵי יְקִידִין שְׂרָפִין כְּלוֹל גַפֵּי שִׁתָּא ",
        "0_Piyyut, 17_Verse": "טְעֵם עַד יִתְיְהֵב לְהוֹן שְׁתִיקִין בְּאָדִישְׁתָּא ",
        "0_Piyyut, 18_Verse": "יְקַבְּלוּן דֵּין מִדֵּין שָׁוֵי דְּלָא בְשַׁשְׁתָּא ",
        "0_Piyyut, 19_Verse": "יְקַר מְלֵי כָל אַרְעָא לְתַלּוֹתֵי קְדוּשְׁתָּא ",
        "0_Piyyut, 20_Verse": "כְּקָל מִן קֳדָם שַׁדַּי כְּקָל מֵי נְפִישׁוּתָא ",
        "0_Piyyut, 21_Verse": "כְּרוּבִין קֳבֵל גִּלְגְּלִין מְרוֹמְמִין בְּאַוְשָׁתָא ",
        "0_Piyyut, 22_Verse": "לְמֶחֱזֵא בְּאַנְפָּא עֵין כְּוָת גִּירֵי קַשְׁתָּא ",
        "0_Piyyut, 23_Verse": "לְכָל אֲתַר דְּמִשְׁתַּלְּחִין זְרִיזִין בְּאַשְׁוָתָא ",
        "0_Piyyut, 24_Verse": "מְבָרְכִין בְּרִיךְ יְקָרֵהּ בְּכָל לְשַׁן לְחִישׁוּתָא ",
        "0_Piyyut, 25_Verse": "מֵאֲתַר בֵּית שְׁכִינְתֵּהּ דְלָא צְרִיךְ בְּחִישׁוּתָא ",
        "0_Piyyut, 26_Verse": "נְהֵם כָּל חֵיל מְרוֹמָא מְקַלְּסִין בַּחֲשַׁשְׁתָּא ",
        "0_Piyyut, 27_Verse": "נְהִירָא מַלְכוּתֵהּ לְדָר וְדָר לְאַפְרַשְׁתָּא ",
        "0_Piyyut, 28_Verse": "סְדִירָא בְהוֹן קְדוּשְׁתֵּיהּ וְכַד חָלְפָא שַׁעְתָּא ",
        "0_Piyyut, 29_Verse": "סִיּוּמָא דִלְעָלַם וְאוֹף לָא לִשְׁבוּעֲתָא ",
        "0_Piyyut, 30_Verse": "עֲדַב יְקָר אַחְסַנְתֵּהּ חֲבִיבִין דְבִקְבַעְתָּא ",
        "0_Piyyut, 31_Verse": "עֲבִידָא לֵהּ חֲטִיבָא בִּדְנַח וּשְׁקַעְתָּא ",
        "0_Piyyut, 32_Verse": "פְּרִישָׁן לְמָנָתֵהּ לְמֶעְבַּד לֵהּ רְעוּתָא ",
        "0_Piyyut, 33_Verse": "פְּרִישָּׁתֵי שְׁבָחֵהּ יְחַוּוֹן בְּשָׁעוּתָא ",
        "0_Piyyut, 34_Verse": "צְבִי וְחָמֵד וְרָגֵג דְלָאוּן בְּלֵעוּתָא ",
        "0_Piyyut, 35_Verse": "צְלוֹתְהוֹן בְּכֵן מְקַבֵּל וְהַנְיָא בָעוּתָא ",
        "0_Piyyut, 36_Verse": "קְטִירָא לְחַי עָלְמָא בְּתָגָא בִּשְׁבוּעֲתָא ",
        "0_Piyyut, 37_Verse": "קֳבֵל יְקַר טוֹטַפְתָּא יְתִיבָא בִקְבִיעֲתָא ",
        "0_Piyyut, 38_Verse": "רְשִׁימָא הִיא גוּפָא בְּחָכְמְתָא וּבְדַעְתָּא ",
        "0_Piyyut, 39_Verse": "רְבוּתָא דְּיִשְׂרָאֵל קְרָאֵי בִשְׁמַעְתָּא ",
        "0_Piyyut, 40_Verse": "שְׁבַח רִבּוֹן עָלְמָא אֲמִירָא דִכְוָתָא ",
        "0_Piyyut, 41_Verse": "שְׁפַר עֲלַי לְחַוּוֹיֵהּ בְּאַפֵּי מַלְכְּוָתָא ",
        "0_Piyyut, 42_Verse": "תָּאִין וּמִתְכַּנְּשִׁין כְּחֵזוּ אִדְוָתָא ",
        "0_Piyyut, 43_Verse": "תְּמֵהִין וְשָׁיְלִין לֵהּ בְּעֵסֶק אַתְוָתָא ",
        "0_Piyyut, 44_Verse": "מְנָן וּמָאן הוּא רְחִימָךְ שְׁפָרָא בְרֵוָתָא ",
        "0_Piyyut, 45_Verse": "אֲרוּם בְּגִינֵהּ סָפֵית מְדוֹר אַרְיָוָתָא",
        "0_Piyyut, 46_Verse": "יְקָרָא וְיָאָה אַתְּ אִין תְּעָרְבִי לְמַרְוָתָא ",
        "0_Piyyut, 47_Verse": "רְעוּתִיךְ נַעֲבֵד לִיךְ בְּכָל אַתְרָוָתָא ",
        "0_Piyyut, 48_Verse": "בְּחָכְמְתָא מְתִיבָא לְהוֹן קְצָת לְהוֹדָעוּתָא ",
        "0_Piyyut, 49_Verse": "יְדַעְתּוּן חַכְּמִין לֵהּ בְּאִשְׁתְּמוֹדָעוּתָא ",
        "0_Piyyut, 50_Verse": "רְבוּתְכוֹן מֶה חֲשִׁיבָא קֳבֵל הַהִיא שְׁבַחְתָּא ",
        "0_Piyyut, 51_Verse": "רְבוּתָא דְּיַעֲבֵד לִי כִּי מָטְיָא יְשׁוּעֲתָא ",
        "0_Piyyut, 52_Verse": "בְּמֵיתֵי לִי נְהוֹרָא וְתַחֲפֵי לְכוֹן בַּהֲתָא ",
        "0_Piyyut, 53_Verse": "יְקָרֵהּ כַּד אִתְגְּלִי בְּתָקְפָּא וּבְגֵיוָתָא ",
        "0_Piyyut, 54_Verse": "יְשַׁלֵּם גְּמֻלַּיָּא לְשָׂנְאֵי וְנַגְוָתָא ",
        "0_Piyyut, 55_Verse": "צְדַקְתָּא לְעַם חַבִּיב וְסַגִּי זַכְוָתָא ",
        "0_Piyyut, 56_Verse": "חֲדוּ שְׁלֵמָא בְּמֵיתֵי וּמָנָא דַכְוָתָא ",
        "0_Piyyut, 57_Verse": "קִרְיְתָא דִּירוּשְׁלֶם כַּד יְכַנֵּשׁ גַּלְוָתָא ",
        "0_Piyyut, 58_Verse": "יְקָרֵהּ מַטִּיל עֲלֵהּ בְּיוֹמֵי וְלֵילְוָתָא ",
        "0_Piyyut, 59_Verse": "גְּנוּנֵהּ לְמֶעְבַּד בָּהּ בְּתוּשְׁבְּחָן כְּלִילָתָא ",
        "0_Piyyut, 60_Verse": "דְּזֵהוֹר עֲנָנַיָּא לְמִשְׁפַּר כִּילָתָא ",
        "0_Piyyut, 61_Verse": "לְפוּמָא דַּעֲבִידְתָּא עֲבִידָן מְטַלָּתָא ",
        "0_Piyyut, 62_Verse": "בְּתַכְתְּקֵי דְּהַב פִּזָּא וְשֶׁבַע מַעֲלָתָא ",
        "0_Piyyut, 63_Verse": "תְּחִימִין צַדִּיקֵי קֳדָם רַב פָּעֳלָתָא ",
        "0_Piyyut, 64_Verse": "וְרֵוֵיהוֹן דָּמֵי לְשַׂבְעָא חֶדְוָתָא ",
        "0_Piyyut, 65_Verse": "רְקִיעָא בְּזֵהוֹרֵהּ וְכוֹכְבֵי זִיוָתָא ",
        "0_Piyyut, 66_Verse": "הֲדָרָא דְּלָא אֶפְשַׁר לְמִפְרַט סִפְוָתָא ",
        "0_Piyyut, 67_Verse": "וְלָא אִשְׁתְּמַע וַחֲמֵי נְבִיאָן חֶזְוָתָא ",
        "0_Piyyut, 68_Verse": "בְּלָא שָׁלְטָא בֵהּ עֵין בְּגוֹ עֵדֶן גִּנְּתָא ",
        "0_Piyyut, 69_Verse": "מְטַיְלֵי בֵי חִנְגָּא לְבַהֲדֵי דִשְׁכִינְתָּא ",
        "0_Piyyut, 70_Verse": "עֲלֵהּ רָמְזֵי דֵּין הוּא בְּרַם בְּאֶמְתָּנוּתָא ",
        "0_Piyyut, 71_Verse": "שְׂבַרְנָא לֵהּ בְּשִׁבְיָן תְּקוֹף הֵימָנוּתָא ",
        "0_Piyyut, 72_Verse": "יַדְבֵּר לָן עָלְמִין עֲלֵמִין מְדַמּוּתָא ",
        "0_Piyyut, 73_Verse": "מְנָת דְּלָן דְּמִלְּקַדְמִין פָּרֵשׁ בְּאָרָמוּתָא ",
        "0_Piyyut, 74_Verse": "טְלוּלָא דְּלִוְיָתָן וְתוֹר טוּר רָמוּתָא ",
        "0_Piyyut, 75_Verse": "וְחַד בְּחַד כִּי סָבִיךְ וְעָבֵד קְרָבוּתָא ",
        "0_Piyyut, 76_Verse": "בְּקַרְנוֹהִי מְנַגַּח בְּהֵמוֹת בִּרְבוּתָא ",
        "0_Piyyut, 77_Verse": "יְקַרְטַע נוּן לְקָבְלֵהּ בְּצִיצוֹי בִּגְבוּרְתָּא ",
        "0_Piyyut, 78_Verse": "מְקָרֵב לֵהּ בָּרְיֵהּ בְּחַרְבֵּהּ בְּרַבְרְבוּתָא ",
        "0_Piyyut, 79_Verse": "אֲרִסְטוֹן לְצַדִּיקֵי יְתַקֵּן וְשֵׁרוּתָא ",
        "0_Piyyut, 80_Verse": "מְסַחֲרִין עֲלֵי תַּכֵּי דְכַדְכּוֹד וְגוּמַרְתָּא ",
        "0_Piyyut, 81_Verse": "נְגִידִין קָמֵיהוֹן אֲפַרְסְמוֹן נַהֲרָתָא ",
        "0_Piyyut, 82_Verse": "וּמִתְפַּנְּקֵי וְרָווֹ בְּכַסֵּי רְוָיָתָא ",
        "0_Piyyut, 83_Verse": "חֲמַר מְרַת דְּמִבְּרֵאשִׁית נְטִיר בֵּי נַעֲוָתָא ",
        "0_Piyyut, 84_Verse": "זַכָּאִין כִּי שְׁמַעְתּוּן שְׁבַח דָּא שִׁירָתָא ",
        "0_Piyyut, 85_Verse": "קְבִיעִין כֵּן תֶּהֱווֹן בְּהַנְהוּ חֲבוּרָתָא ",
        "0_Piyyut, 86_Verse": "וְתִזְכּוּן דִּי תֵיתְבוּן בְּעֵלָּא דָרָתָא ",
        "0_Piyyut, 87_Verse": "אֲרֵי תְצִיתוּן לְמִלּוֹי דְנָפְקִין בְּהַדְרָתָא ",
        "0_Piyyut, 88_Verse": "מְרוֹמָם הוּא אֱלָהִין בְּקַדְמְתָא וּבַתְרָיְתָא ",
        "0_Piyyut, 89_Verse": "צְבִי וְאִתְרָעִי בָן וּמְסַר לָן אוֹרָיְתָא "
    },
    "meta": "Piyyut-Verse",
    "work": "Akdamut Milin"
}