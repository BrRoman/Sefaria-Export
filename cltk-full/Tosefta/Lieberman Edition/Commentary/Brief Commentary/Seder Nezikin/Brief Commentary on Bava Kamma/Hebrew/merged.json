{
    "text": {
        "0": {
            "0": {
                "0": "<b>זה הבור .</b> כלומר, אם השני השלים את הבור לשיעור מיתה חייב כשנפל לתוכו שור ומת.",
                "1": "<b>ורשות הניזק והמזיק וכשהזיק וכו'.</b> כלומר, אבל ברשות הניזק והמזיק אם הזיק וכו'. עיין בבה\"א.",
                "2": "<b>כיצד, חצר השותפין וכו'.</b> כלומר, התוספתא מבארת מה היא רשות הניזק והמזיק. ועיין בבה\"א.",
                "3": "<b>והשומר חנם וכו'.</b> כלומר, נכסים המיוחדין. פרט להללו שאינן לא ברשות המזיק גרידא, ולא ברשות שניהן, אלא ברשות השומרין, עיין בבה\"א."
            },
            "1": {
                "0": "<b>מלמד שחייב וכו'.</b> צ\"ל: שאין חייב וכו', כגי' ד וכי\"ע."
            },
            "2": {
                "0": "<b>לשלם חצי נזק.</b> כלומר, בכל מקום שהמזיק משלם חצי נזק, שניהם מפסידין חצי נזק. עיין בבה\"א."
            },
            "3": {
                "0": "<b>אף הצבוע.</b> כלומר, אף הוא מועד מתחילתו.",
                "1": "<b>בזמן שבאו מן המדבר.</b> חוזר לדברי הת\"ק, לחמשה מועדין.",
                "2": "<b>אבל היו מרות .</b> צ\"ל: אבל הימרות, כלומר, בני תרבות, ἡμεροι, עיין בבה\"א.",
                "3": "<b>והנחש בין כך וכו'.</b> אף הסוף הוא מדברי הת\"ק שלא מנה את הנחש בתוך חמשת המועדים לפי מסורת התוספתא, עיין בבה\"א."
            },
            "4": {
                "0": "<b>בין ברשות היחיד וכו'.</b> כלומר, אפילו ברשות הניזק. והיא חולקת על משנתנו ספ\"א (שהיא כר' טרפון).",
                "1": "<b>בין ברשות היחיד וכו'.</b> בבבלי פירשו שהנזק היה ברשות היחיד, אבל בירושלמי, כנראה לא חילקו, עיין בבה\"א.",
                "2": "<b>ברשות הרבים וכו'.</b> כנראה שצ\"ל: ברשה\"י, כמו שהגיהו כל המפרשים."
            },
            "6": {
                "0": "<b>מה שנהנית כיצד וכו'.</b> צ\"ל: מה שהזיקה, כבכי\"ע ובמשנתנו. ואח\"כ מפרש את הרישא: כיצד וכו'.",
                "1": "<b>היא אינו ראוי.</b> צ\"ל: הוא אינו ראוי, כלומר, אינו רגיל, עיין בבה\"א.",
                "2": "<b>חיטין הראויות לה .</b> כלומר, שאוכלת אותן (אם יתנו לה), אלא שהן רעות לה, מפני שמתריזה, עיין בבה\"א.",
                "3": "<b>שינת ואכלה וכו'.</b> כלומר ששינת בהליכה, אבל לא באכילה."
            },
            "7": {
                "0": "<b>אוכלין שאין ראוין וכו'.</b> כלומר, שאין ראויין אלא ע\"י הדחק."
            },
            "8": {
                "0": "<b>לנזק ולא במזיק .</b> צ\"ל: לניזק ולא למזיק, כמו שהוא בד ובכי\"ע."
            }
        },
        "1": {
            "0": {
                "0": "<b>משלמין חצי נזק.</b> צ\"ל: נזק שלם.",
                "1": "<b>נזק שלם .</b> צ\"ל חצי נזק.",
                "2": "<b>והזיק התחתון .</b> כנראה, שצ\"ל: והוזק.",
                "3": "<b>ואם אמ' לו קבלני וכו'.</b> נראה שמדברים כאן במשחקים, עיין בבה\"א."
            },
            "1": {
                "0": "<b>צהב בין הבקר וכו'.</b> כלומר, שהתקוטט והתכושש בין הבקר (על מרעה טוב, וכדומה), ולא נגח, חזר לתמותו, עיין בבה\"א.",
                "1": "<b>והן עדות אחת .</b> כלומר, שכל זמן שלא הוזמו כולן, אין הראשונים משתתפין בצד המועדת. ועיין בבה\"א.",
                "2": "<b>יום אחד פטור מלשלם.</b> כלומר, בעד נגיחה אחת אינו משלם כלום."
            },
            "2": {
                "0": "<b>שלשתן זוממין הוא פטור והן חייבין.</b> כלומר, הוא פטור מכלום, וכל כת משלמת לו את צד התמות, ובצד המועדת כולן משתתפין, עיין בבה\"א."
            },
            "3": {
                "0": "<b>שאין שמירתן עליו .</b> ומדברים בנפלו ברוח שאינה מצויה.",
                "1": "<b>הרי זה חייב .</b> אפילו אחרי שהפקיר אותן, לפני שזכה בהן אחר.",
                "2": "<b>הרי זה חייב .</b> מפני שהיה לו פנאי לסלקן."
            },
            "4": {
                "0": "<b>והוזק בהן , הרי זה פטור .</b> המפרשים הגיהו: חייב, אבל עיין מ\"ש בבה\"א."
            },
            "5": {
                "0": "<b>ובא חבילה של קוצים.</b> צ\"ל: ובאחבילה (במלה אחת), כלומר, ובחבילה, עיין בבה\"א.",
                "1": "<b>הרי זה חייב .</b> כנראה, שהכוונה אם עמד לפוש."
            },
            "8": {
                "0": "<b>חמרין שהיו מהלכין וכו'.</b> צ\"ל: חמורין שהיו מהלכין וכו'. עיין בבה\"א.",
                "1": "<b>כולן פטורין.</b> פירשו בירושלמי שאין אונסין לבהמה, כלומר חיוב אונסין בבהמה.",
                "2": "<b>הראשון משלם לשני .</b> יש כאן השמטה ע\"י הדומות, וצ\"ל: ]חמרין שהיו מהלכין וכו', ונתקל בו ונפל[ הראשון משלם לשני וכו'.",
                "3": "<b>שחייב על נזקי אדם וכו'.</b> כלומר, שאדם שהזיק באונס חייב, אבל לא בהמה, וכמפורש לעיל, בשם הירושלמי.",
                "4": "<b>שדחף את חבירו וכו'.</b> כלומר, ומחמת הדחיפה רץ השני ודחף את חבירו בסחיפתו ובכוחו.",
                "5": "<b>מחמת הראשון וכו'.</b> כלומר, שהיו מהלכין סמוכין זה לזה ומכוח דחיפת הראשון נדחפו כולן ונפלו."
            },
            "9": {
                "0": "<b>אינן רשאין לעבור עליו.</b> כלומר, להעביר אותו, לעזוב אותו לאחרונה, כדי שלא יעכב אותם בהליכתו האיטית עד שיצאו למרחב.",
                "1": "<b>נפל רשאין וכו'.</b> כלומר, דוחין אותו לאחרונה, ומעבירין אותו מלפניהם.",
                "2": "<b>את טעון מפני הרכוב .</b> מפני כבוד האדם ומפני שהוא ממהר יותר."
            },
            "11": {
                "0": "<b>והסומין מן הצדדין .</b> שחוששין שמא הולכת בהמה באמצע ותזיק אותם."
            }
        },
        "2": {
            "0": {
                "0": "<b>לפיכך הין וכו'.</b> לפיכך = לפי כך."
            },
            "2": {
                "0": "<b>בגר ועבד משוחרר פטור .</b> כלומר, אם מתו ואין להם יורשים."
            },
            "4": {
                "0": "<b>או שחבלו בו אחרים וכו'.</b> כנראה, שיש כאן אשגרה מלהלן פ\"ט הט\"ז. ועיין בבה\"א.",
                "1": "<b>הוזק הרודף וכו'.</b> \"הוזק\" לאו דווקא, שהרי אפילו הזיקו פטור, ונקט \"הוזק\" אגב סיפא.",
                "2": "<b>נרדף ברודף וכו'.</b> כלומר, שהנרדף הוזק ונפל ע\"י סחיפת הרודף. אבל אם הרודף נפל ונתקל בו הנרדף, פטור."
            },
            "5": {
                "0": "<b>שהן המיתום.</b> כלומר, שלא היו שם שוורים אחרים כלל.",
                "1": "<b>בידוע שהשחורין וכו'.</b> אלא שהעדים לא הבחינו מי הזיק את מי, כלומר, איזה לבן הזיק שחור זה, או השני.",
                "2": "<b>משמנין ביניהן.</b> נוטלין לפי הערך, עיין בבה\"א.",
                "3": "<b>אין כולן באין לבית דין וכו'.</b> כלומר, אלא אחד בא בהרשאה של שני הניזוקין."
            }
        },
        "3": {
            "0": {
                "0": "<b>נזק שלם וכו'.</b> כלומר, מחלקו (והיינו חצי נזק) וחצי נזק מחלקו (והיינו רובע נזק).",
                "1": "<b>של ישראל חייב וכו'.</b> כלומר, על חלקו של ישראל חייב, ועל חלקו של הקדש פטור.",
                "2": "<b>הבעלים חייבין .</b> כלומר, שהבעלים חייבין וכו'."
            },
            "2": {
                "0": "<b>של נכרי .</b> צ\"ל: של כותי.",
                "1": "<b>ואין קרן וחומש להדיוט קרן .</b> שמא צ\"ל: ]אלא[ קרן."
            },
            "3": {
                "0": "<b>העידוהו .</b> צ\"ל: ויעידוהו.",
                "1": "<b>כל שהועד בו.</b> כלומר, בשור, שמכירים את השור.",
                "2": "<b>בדבר שהועד בו.</b> כלעיל רפ\"ג, או כמשנתנו פ\"ד מ\"ב.",
                "3": "<b>בשעה שהועד עליו .</b> כלומר, אם הוא מועד לנגוח רק בבוקר ולא בערב, וכן להפך."
            },
            "5": {
                "0": "<b>ולא ישמרנו בעליו .</b> וכ\"ה להלן פ\"ה ה\"ז. והוא רק תוכן הכתוב: והועד בבעליו ולא ישמרנו."
            },
            "6": {
                "0": "<b>לפיכך הוא משלם .</b> כלומר, לפי כך (בשתי מילים) הוא משלם."
            },
            "7": {
                "0": "<b>כל כופר .</b> צ\"ל. כל כופרו, כמו שהוא בכי\"ע."
            },
            "8": {
                "0": "<b>הממית, בין משלו וכו'.</b> אשגרה מלהלן בסמוך ברובע ונרבע.",
                "1": "<b>בין בשוגג וכו'.</b> כלומר, בין במתכוין בין בשאינו מתכוין.",
                "2": "<b>בין באונס וכו'.</b> אף בבא זו היא באשגרה מלהלן בסמוך ברובע ונרבע.",
                "3": "<b>באונס כשר .</b> שמא צ\"ל: ]נעבד[ באונס כשר."
            },
            "9": {
                "0": "<b>לאחר מיתה .</b> עיין בבה\"א."
            }
        },
        "4": {
            "0": {
                "0": "<b>מה שעמד בדין.</b> כלומר, משעמד בדין. עיין בבה\"א."
            },
            "3": {
                "0": "<b>והשואל פטור .</b> בירושלמי ובבבלי: והשואל חצי נזק. עיין בבה\"א.",
                "1": "<b>הועד בפני שואל בו.</b> צ\"ל: הועד בו בפני שואל, כמו שהוא בד ובכי\"ע.",
                "2": "<b>ואחר כך מכרו הבעלים וכו'.</b> צ\"ל: מסרו לבעלים, כבכי\"ע.",
                "3": "<b>והשואל משלם חצי נזק.</b> בבבלי: והשואל פטור מכלום. ועיין בבה\"א."
            },
            "5": {
                "0": "<b>בין עד שלא נגמר דינו וכו'.</b> כנראה, שתנא זה סובר שהיזק שאינו ניכר שמו היזק, והשור כבר נפחת מדמיו שאינו ראוי אלא לשחיטה, ואין שמין לגזלן."
            },
            "6": {
                "0": "<b>בפני שיני .</b> צ\"ל: בפני שני' (= שנים).",
                "1": "<b>באמת שהוא חייב לו וכו'.</b> כלומר, באמת אמרו שהוא חייב להחזיר לו את הכסף.",
                "2": "<b>תם חייב ומועד פטור.</b> כמשנתנו ספ\"ד, עיין הפירוש בבבלי שם מ\"ה ב'."
            },
            "7": {
                "0": "<b>ושמרו הוזק חייב.</b> צ\"ל: הוזק פטור , כמו שהוא בד."
            },
            "11": {
                "0": "<b>והבאיש את מימיו.</b> פיסקא קטועה ממשנתנו פ\"ה מ\"ג, וצריך להשלים: היה אביו, או בנו לתוכו."
            },
            "13": {
                "0": "<b>משלם חצי כופר.</b> צ\"ל: חצי נזק, כמו שהוא בכי\"ע, במשנ' ובבבלי."
            }
        },
        "5": {
            "0": {
                "0": "<b>אי זהו בור וכו'.</b> והברייתא מבארת להלן את ענייני הבור האמור בתורה.",
                "1": "<b>חפר ברשות היחיד וכו'.</b> זו היא פתיחה למה שאמרו להלן.",
                "2": "<b>יש רשות הרבים וכו'.</b> צ\"ל: רשות לרבים וכו'.",
                "3": "<b>אפי' היא של רבים וכו'.</b> כלומר, אפילו אם הבור הוא לצורך הרבים (אלא שלא מסר להם את הבור), ונתן רשות להכנס ולמלאת ממנו מים."
            },
            "1": {
                "0": "<b>נחוניא פותח וחופר שיחין .</b> צ\"ל: נחוניא חופר שיחין, כבכי\"ע ובבבלי."
            },
            "2": {
                "0": "<b>חפר כראוי .</b> שחפר ברשותו, ואח\"כ הפקיר רשותו.",
                "1": "<b>וכסה כראוי .</b> אלא שאח\"כ התליע."
            },
            "7": {
                "0": "<b>וחפר חמשה.</b> כלומר, אפילו כן אין כאן בור של שותפין, ודינו כראשון חופר תשעה, והשני טפח."
            },
            "9": {
                "0": "<b>לאחריו וכו'.</b> כלומר שנרתע מן הקול, וחזר לאחוריו ונפל חוץ לבור. ועיין בבה\"א.",
                "1": "<b>בבור ובשיח וכו'.</b> כלומר, שנפל לתוכן."
            },
            "10": {
                "0": "<b>לתוכו חרש וכו'.</b> צ\"ל: שור חרש, כמו שהוא בכי\"ע ובמקבילות.",
                "1": "<b>המהלך בלילה .</b> כלומר, או הולך בלילה.",
                "2": "<b>כלים שאין להם אונאה .</b> כלומר, אנאה, הנאה, שהרי שבירת כלים היא מיתתן שבטל שימושן. והכוונה כאן לסוף הפסוק \"ואת המת יחצון\". וכנראה שצ\"ל: ]וכתיב והמת יהיה לו[ יצאו כלים, אחרת מה עניינו של שור כאן. עיין בבה\"א.",
                "3": "<b>אונאה במותו.</b> לפי פשוטו הכוונה שאין בו הנאה, ומי אוכל בשר אדם שמת. ועיין בבה\"א.",
                "4": "<b>למה זה דומה למניח וכו'.</b> הבבלי מגיה (או מפרש): מאי דומה לזה וכו'. ועיין בבה\"א.",
                "5": "<b>ואם הטה וכו'.</b> כלומר, וע\"י הטייתו נשברה, והוא היטה הוא הטיח."
            },
            "11": {
                "0": "<b>הרי הן של כל אדם.</b> ואם מילא מהן ביו\"ט הרי המים כרגלי כל אדם, כלעיל ביצה פ\"ד, ריש עמ' 303."
            },
            "16": {
                "0": "<b>כל בושתו .</b> כלומר, כל בושתו בלבד.",
                "1": "<b>תן לי מה שחבלת בי וכו'.</b> הלשון הוא באשגרה מלעיל, והכוונה כאן שאינו יכול לתבוע את דמי הנטיעות אלא דמי עצים. עיין בבה\"א."
            },
            "17": {
                "0": "<b>שמין להן נטיעות.</b> כלומר, שמין את הנטיעות כמה נפחתו ע\"י אכילת הפירות.",
                "1": "<b>עצמן, שמין וכו'.</b> כלומר, אכלה את הנטיעות עצמן (כגירסת ד) שמין להן בית סאה, כדין תבואה.",
                "2": "<b>תבואה שהביאה שליש וכו'.</b> עיין בבה\"א."
            }
        },
        "6": {
            "0": {
                "0": "<b>כולה אינה רואה וכו'.</b> צ\"ל: כילו (= כאילו) אינה וכו'. וכן בכי\"ע: כאילו וכו'."
            },
            "1": {
                "0": "<b>כמן חומר .</b> הדיבור עדיין לא נתברר אצלי, עיין בבה\"א."
            },
            "2": {
                "0": "<b>הוא מביא את הלבלר וכו'.</b> משום שהשטר צריך להיות שלו, עיין בבה\"א.",
                "1": "<b>היא מביאה את הכל.</b> כלומר, אם היא רוצה להתפייס, כשקלקלה לפני הקידושין, היא מביאה את הדיו ואת הקולמוס ואת השטר, ומקנה לו לבעל, והוא כותב בכתב ידו. עיין בבה\"א.",
                "2": "<b>כתב הכר יד שלו.</b> וכתב הכר יד שלו הן אותיות הלוחות שעומדות בנס."
            },
            "3": {
                "0": "<b>הרי הוא או' וכו'.</b> כלומר, גם כתוב זה דרש ר\"י בן זכאי כמין חומר.",
                "1": "<b>אשר נשיא יחטא וכו'.</b> דרש \"אשר\" מלשון אשרי, ומכל שכן שהדיוט ישים על לבו.",
                "2": "<b>וכי מה נשתנה וכו'.</b> אף פסוק זה דרש כמין חומר."
            },
            "4": {
                "0": "<b>יבא וישתעבד לבניו.</b> הנכון הוא בד: לבנותיו (בכי\"ע לבנתיו), וצ\"ל: לכנותיו (או: לכנתיו), והיינו לחבריו העבדים, עיין בבה\"א.",
                "1": "<b>מדבר שסימן כפרה.</b> צ\"ל: מפני דבר שסימן וכו', כמו שהוא במכילתא דרשב\"י, עיין בבה\"א."
            },
            "6": {
                "0": "<b>והמעויל במדות וכו'.</b> כלומר, ומוזיל לו את המחיר, ואינו גונב ממון ממנו, אלא גונב דעתו, עיין בבה\"א.",
                "1": "<b>והמערב את הנידה וכו'.</b> בכי\"ע: את הגידה, וצ\"ל: את הגירה, כלומר את זרע החרוב בזרע תלתן, ובכולם כאן הוא מודיע ללוקח, אלא שטען שעשה כן לטובתו, עיין בבה\"א.",
                "2": "<b>אין השמן מקבל דלוס.</b> כלומר, אינו מקבל נכל δόλος ומכאן ברור שאינו מרמה אותו שהרי התערובת ניכרת לעין, אלא שטוען שעשה כן לטובתו, עיין בבה\"א."
            },
            "9": {
                "0": "<b>את הבהמה .</b> כלומר, חוץ משור ושה."
            },
            "16": {
                "0": "<b>שהנשמה תלויה בו משלם תשלומי ד' וה' וכו'.</b> מפני שהוא כמוכרה לו כולו, אלא שלאחר שחיטה הוא נוטל את ראשה, או כבדה, ואינו שותף לו בחייה. עיין בבה\"א."
            },
            "18": {
                "0": "<b>אין משלם אלא קרן.</b> מפני שלא עשה קניין, ודינו כמזיק וכגזלן."
            },
            "20": {
                "0": "<b>תשלומי ארבעה וחמשה.</b> ארבעה וחמשה לאו דווקא, אלא מה שחייבו אותו בטביחה ומכירה, והיינו שתים, או שלשה. ובד ובכי\"ע מפורש: תשלומי שלשה.",
                "1": "<b>נמצאו זוממין.</b> הנכון בד: זוממין על הגניבה.",
                "2": "<b>תשלומי כפל .</b> ועדי טביחה פטורין, שהרי לא הוזמו, ועדותן בטילה מאליה.",
                "3": "<b>על זה ועל זה .</b> כלומר, בבת אחת. עיין בבה\"א."
            },
            "21": {
                "0": "<b>על טביח' ומכיר' הו' פטו' .</b> כלומר, מכיוון שהעידו על הגניבה ועל הטביחה ומכירה כאחת, הרי כשהוזמו על הטביחה בטלה עדותן גם על הגניבה, והוא פטור.",
                "1": "<b>והן משלמי' תשלומי כפל.</b> נראית הגהת המפרשים: והן משלמין תשלומי ב' וג', כלומר, על מה שהוזמו, ואעפ\"י שעדותן בטילה גם על הגניבה, הרי לא הוזמו עליה, וממילא בטילה."
            }
        },
        "7": {
            "0": {
                "0": "<b>אתה מכרתו לי וכו'.</b> והוא כופר בקרן, ודינו ככל גנב."
            },
            "1": {
                "0": "<b>טועה מצאתיו וכו'.</b> כלומר, והוא מודה שחייב לו את הקרן, אלא שמכחיש שגנב אותו.",
                "1": "<b>בשוק וטבחתיו וכו'.</b> כלומר, וטבחתיו רבוץ ולא עשיתי בו קניין. עיין בבה\"א.",
                "2": "<b>משלם תשלומי ארבעה וחמשה.</b> ואעפ\"י שהודה בקרן, הרי כשטען טבחתיו, ברשות בעליו היה, ויוקרא ושובחא דממילא של בעלים הם, ודינו כאילו הודה לו שהוא חייב לו כסף ממקום אחר. ועיין בבה\"א.",
                "3": "<b>הודה בין משבאו וכו'.</b> כנראה, שזו היא אשגרה מלמטה, כהשערת המפרשים."
            },
            "2": {
                "0": "<b>אין משלם אלא קרן.</b> שהרי בא אליו בהיתר, ואין כפל וד' וה' אלא בשטוען טענת גנב.",
                "1": "<b>הודה וכו'.</b> שהרי הודאתו אינה מעלה ואינה מורידה."
            },
            "3": {
                "0": "<b>והעדים מעידין בו שגנב.</b> וכאן יש עדות מפורשת על הגניבה, והוא הכחיש, דינו ככל גנב, והשבועה שלו לא מעלה ולא מורידה.",
                "1": "<b>הודה לאחר שבועה, או עד שלא באו עדים וכו'.</b> צ\"ל: א' (= אם) עד שלא באו וכו', ופטור מכפל שהרי הודה בקנס לפני שבאו העדים.",
                "2": "<b>ואשם .</b> כר' יעקב, להלן שורה 32."
            },
            "4": {
                "0": "<b>ואמ' לו טועה וכו'.</b> כלעיל ברישא שורה 11, אלא ששם מדברים בשלא נשבע, וכאן בשנשבע.",
                "1": "<b>תשלומי כפל ואשם . הודה וכו'.</b> המלה \"ואשם\" היא ט\"ס ברורה, שהרי אין אשם אלא כשהודה. ובאו\"ש מוחק את השי\"ן שבמלה \"ואשם\", וגורס: ואם הודה וכו', ועיין בבה\"א.",
                "2": "<b>תשלומי כפל ואשם.</b> כר' יעקב להלן שורה 32, וכלעיל שורה 21."
            },
            "5": {
                "0": "<b>או שאמ' לו אבד וכו'.</b> כלעיל ברישא שורה 15, אלא ששם מדברים בשלא נשבע, וכאן בנשבע.",
                "1": "<b>אין משלם אלא קרן.</b> שהרי אין כאן טענת גנב."
            },
            "6": {
                "0": "<b>אלא מכח שבועה.</b> כלומר, ולא מכח חיוב לבעלים, אלא לכפרה בעד שבועת שקר, ובכל מקום שהוא משלם כפל, הרי לא הודה אלא לאחר שבאו עדים, ואין כאן הודאה גמורה (ח\"ד)."
            },
            "10": {
                "0": "<b>מקימין את העגונה וכו'.</b> כלומר, אם קנה לפני הרגל ונשארה לו אחת רכה וחלשה."
            },
            "11": {
                "0": "<b>האשכולות.</b> כינוי לגדולים בתורה ובמעשים."
            },
            "12": {
                "0": "<b>ואע\"פ חורש וכו'.</b> כלומר, אעפ\"י שאמרו מרעין בחורשין וכו'. עיין בבה\"א."
            },
            "15": {
                "0": "<b>שהושיבן כתקנן .</b> כלומר, שהרחיק מן היישוב שלשים ריס.",
                "1": "<b>אסור בהן .</b> כלומר, וצריך לשחררן.",
                "2": "<b>ומותר בגדוליהן.</b> כלומר, מותר ממה נפשך שאם נתכוין לגוזלן, קנה את האפרוחים (כמשנתנו רפ\"ט), ואם לא נתכוין לגוזלן, לא אסרו חכמים מפני דרכי שלום את הגידולין.",
                "3": "<b>צדין חיה ועוף.</b> כלומר, צדין מן האפר שאינו ברשות אדם, והן הפקר.",
                "4": "<b>שהיו שבטים כתקנן .</b> כלומר, שלא היו מעורבבין שבט יהודה בבנימין. עיין בבה\"א.",
                "5": "<b>ויעמיד את הספינה .</b> כלומר, כדי לצוד ממנה אפילו בחכה."
            },
            "17": {
                "0": "<b>וכן לפניהן , החתי והאמרי וכו'.</b> כלומר גם לפני שירשו היו לחתי והאמורי וכו' חלק בהר ובשפלה ובנגב.",
                "1": "<b>ירדן שבארץ ישראל שנ' וכו'.</b> הלשון קטועה והכוונה: ]הירדן[, ירדן שבא\"י, אבל הירדן שלמעלה ממערת פמייס, אינו מתחשב עם הירדן, עיין בבה\"א.",
                "2": "<b>ירדן שביריחו וכו'.</b> לירדן יריחו (במדבר ל\"ד, ט\"ו) כוונתו ירדן שביריחו, והוא א\"י כיריחו עצמה."
            }
        },
        "8": {
            "0": {
                "0": "<b>ובכולן שמין וכו'.</b> כלומר, בין בקטע ידו, בין בהכהו וצמתה ידו.",
                "1": "<b>עד שיבריא.</b> כלומר, לגמרי, ולא עד שיתרפא גרידא.",
                "2": "<b>נכי מזון .</b> כלומר, הניזק מנכה לו למזיק דמי מזונות פשוטים (פת עם ירק ועדשים) שהיה צריך לאכול אפילו לא היה חולה, ומשלם לו המזיק את העודף של דמי מזונות יקרים שנותנים לחולים."
            },
            "1": {
                "0": "<b>ונסתרה המכה וכו'.</b> כלומר, נפרצה המכה וחזרה לקדמותה מלשון וישתרו להם עפלים (ש\"א ה', ט'), כפירוש המאירי.",
                "1": "<b>שלא מחמת המכה או שעבר וכו'.</b> פירשו בבבלי שהכוונה שעבר על דברי הרופא, והיינו שלא מחמת המכה."
            },
            "3": {
                "0": "<b>והקל ממה שהיה, והכביד ומת וכו'.</b> כלומר, ולא הספיקו הרופאים לאמוד אותו לחיים, אעפ\"י שמתוך שהקל היה נראה שיחיה. אבל עיין בבה\"א בשם הבבלי."
            },
            "4": {
                "0": "<b>ועוד זו דרש וכו'.</b> כלומר, מלבד הסברא, למדה ר' נחמיה מן הכתוב."
            },
            "5": {
                "0": "<b>בעבדו ושפחתו העברים וכו'.</b> כל הבבא משובשת ואין בידי לפרשה בלי הגהות ופי' דחוקים. ועיין בבה\"א."
            },
            "7": {
                "0": "<b>ושפחתו הכנעניים.</b> צ\"ל: העבריים."
            },
            "12": {
                "0": "<b>חייב בכל .</b> כלומר, אעפ\"י שגואל הדם רשאי להמית אותם."
            },
            "13": {
                "0": "<b>ונהפך הנרדף וחבל בו וכו'.</b> כלומר, שהנרדף התגבר עליו ונטל ממנו את זינו, וכבר אינו בסכנה, אלא שבשעת ההתכתשות חבל בו, או אחרים חבלו בו, בלי כוונה להרגו.",
                "1": "<b>ולא תקחו כופר וכו'.</b> כלומר, אין לוקחין ממון בחבלה ברוצח."
            },
            "14": {
                "0": "<b>אין נענש .</b> כ\"ה בד ובכי\"ע. ובכי\"ו בטעות: אין נהרג."
            },
            "15": {
                "0": "<b>הרובע והנרבע פטור וכו'.</b> כלומר, פטור על השור שנסקל על ידו (מנ\"ב)."
            },
            "17": {
                "0": "<b>העושה מום במוקדשין וכו'.</b> כלומר, במוקדשין של חבירו שהוא חייב באחריותן, וצריך להפריש אחרים תחתיהן, וכשפודה את בעל המום הוא אסור בגיזה ובעבודה, ונפחת מדמיו משלם חצי נזק, עיין בבה\"א.",
                "1": "<b>היתה מעוברת מגר וכו'.</b> כלומר, שבאו עליה לפני שנתגיירו, או נשתחררו. עיין בבה\"א.",
                "2": "<b>נשבעין ונוטלין .</b> וכגון שראוהו עדים שנכנס שלם ויצא חבול. עיין בבה\"א."
            },
            "19": {
                "0": "<b>יוצא לחרות וכו'.</b> כלומר, כשיוצא לחרות הוא נותן לרבו."
            },
            "20": {
                "0": "<b>תן לי דמי עיני .</b> בב ובד בטעות: דמי שני. ובכי\"ע: נותן לו דמי עינו.",
                "1": "<b>עבד נשבע ונוטל.</b> כלומר, שעדים ראו את עצם החבלה, אבל לא הבחינו באיזה אבר פגע תחילה."
            },
            "21": {
                "0": "<b>המוכר את עבדו וכו'.</b> צ\"ל: המכה את עבדו וכו'."
            },
            "23": {
                "0": "<b>הכהו נגד עינו וכו'.</b> כלומר, שהכה בכותל כנגד עינו של זה (רש\"י).",
                "1": "<b>על עינו ואינו רואה.</b> כלומר, אפילו אם אינו ניכר שום דבר מבחוץ."
            },
            "24": {
                "0": "<b>על מוחו וכו'.</b> אעפ\"י שלא הכהו לא על עינו, ולא כנגד עינו."
            },
            "25": {
                "0": "<b>יתנו היורשין .</b> שהרי ניזקין גובין מן המשועבדין, ומכל שכן מן היורשין.",
                "1": "<b>כאי , כל זמן שהן חובבין וכו'.</b> צ\"ל: ]חכ[כאי וכו'. והכוונה כל זמן שהן חוככין זה את זה, ויש טענה ביניהן, אבל אם כופר הכל, אין כאן שבועה, עיין בבה\"א. ובכי\"ו כאן בטעות: שהן חובבין וכו'.",
                "2": "<b>ונוטל שלא בשבועה.</b> צ\"ל: נוטל כגי' ד וכי\"ע.",
                "3": "<b>לאחר זמן וכו'.</b> כלומר, שאינו נוטל בשבועה, או שלא בשבועה (במקום שאינו יכול לישוך את עצמו), אלא דווקא אם ראוחו נכנס שלם, ומיד יצא חבול, אבל אם לא ראוהו מיד יוצא חבול וכו'."
            },
            "28": {
                "0": "<b>הוא עצמו שרק וכו'.</b> כלומר, שרק בעצמו במעמד חבירו וביזה את עצמו.",
                "1": "<b>פטור מדיני אדם וכו'.</b> נשנה אגב גררא של \"חייב בדיני שמים\" (כלומר שעונשין אותו מן השמים, על שביזה את עצמו). ועיין בבה\"א."
            }
        },
        "9": {
            "0": {
                "0": "<b>ושנת ושלישה .</b> כלומר, ושילישה.",
                "1": "<b>כאילו הן שומות אצל אחרים.</b> ר\"ש חולק על הכל, וסובר שאין השבח כולו לגזלן, אלא שמין לו כמקבל בהמה לוולדות, וכדומה."
            },
            "1": {
                "0": "<b>משלם כשעת הגזילה.</b> כלומר, אם הגניבה בעינה והוזלה, אינו יכול לומר הרי שלך לפניך, וכר' יעקב. עיין בבה\"א."
            },
            "6": {
                "0": "<b>וידו על התחתונה .</b> כלומר, אם ההוצאה יתירה על השבח, נוטל את השבח, ואם השבח יותר מן ההוצאה, נוטל את ההוצאה (לרבות שכר העבודה)."
            },
            "7": {
                "0": "<b>כנושא שכר.</b> כלומר, אעפ\"י שאינו מקבל שכר בעד השמירה, אלא שכר טירחתו, דינו כשומר שכר, ככל האומנין. עיין בבה\"א."
            },
            "10": {
                "0": "<b>לא לבנו ולא לשלוחו.</b> כלומר של נגזל, ואין מדברים בשליח ממש, אלא בבן ביתו של נגזל. עיין בבה\"א.",
                "1": "<b>לשליח בית דין שעשה.</b> מן הלשון \"שעשה\" משמע שעשהו הנגזל. ועיין בבה\"א.",
                "2": "<b>לפיכך אם שלח וכו'.</b> כלומר, אם \"ונתן לו\" הוא לאו בדווקא, הרי אין הבדל אם הרשה הנגזל לב\"ד לעשות שליח, או שעשה בעצמו שליח, כיוון שבא התשלום לידי שליח זכה בו הנגזל, ושוב אין הגזלן חייב באחריותו.",
                "3": "<b>הרי הוא כקרן לכל דבר .</b> כלומר, אם זקף גם את החומש במלוה ונתן לו שטר על הכל, אף היורשים חייבים לשלם את החומש, עיין בבה\"א."
            },
            "11": {
                "0": "<b>ופטורין מן החומש.</b> וסוברת התוספתא שהיורשים פטורין אפילו אם כבר נתחייב הגזלן בחומש (וחולקת על הבבלי ק\"ד ב'), אם לא זקפו הגזלן במלוה."
            },
            "12": {
                "0": "<b>על דעת אביהן וכו'.</b> שאמרו שבועה שלא פקדנו אבינו, ולא אמר לנו אבינו וכו', והוא שקר. על דעת עצמן. שהרי הם רשאין שלא להאמין לאביהן, והם באמת לא ידעו בעצמן."
            },
            "13": {
                "0": "<b>חייב להחזיר לרבים.</b> ולא עשו כאן תקנה כמו בגוזל ליחיד ואינו יודע היכן הוא שנותן לב\"ד.",
                "1": "<b>יכול לפייסו וכו'.</b> ואפילו אם יעשה בדמים צרכי רבים, וחמור הוא מגזילת יחיד שיכול לפייסו חוץ מהחזרת הדמים."
            },
            "14": {
                "0": "<b>חייב להחזיר.</b> בד לנכון: אינו מתכפר.",
                "1": "<b>מפני חילול השם .</b> ואפילו מחזיר לו את הגזילה, עדיין לא ניצל מחילול השם."
            },
            "15": {
                "0": "<b>וזקפו עליו במלוה.</b> וכבר אין כאן גזילה, אלא הלואת הגר שמת בלי יורשין."
            },
            "16": {
                "0": "<b>הכסף ינתן לבניו.</b> כלומר, לבניו של הגזלן."
            },
            "17": {
                "0": "<b>ואשם לידעיה יצא.</b> כלומר, אעפ\"י שמן הראוי הוא שיתן את הכסף ואת האשם למשמר אחד, מכל מקום יצא שהרי ידעיה מקריב את האשם אחרי שהגזלן כבר החזיר את הכסף.",
                "1": "<b>אשם ליהויריב וכסף לידעיה וכו'.</b> כלומר, ועדיין היא משמרת יהויריב, אלא שהקדים ונתן את הכסף לידעיה.",
                "2": "<b>אחר כסף .</b> כלומר, אשם אחר כסף, וטעמם מפני שהיה אסור למשמרת יהויריב לקבל את האשם לפני הכסף.",
                "3": "<b>וקריבו בני יהויריב וכו'.</b> צ\"ל: יקריבו (כגי' כי\"ע), או: ויקריבו (כגי' ד) בני יהויריב וכו'. כלומר, וכי עולה על הדעת שבני יהויריב יקריבו את האשם שאינו מתכפר בו (שהרי עדיין לא החזיר את הגזילה), ורבי מפרש את דברי ר' יהודה שלעיל.",
                "4": "<b>עבר משמרו של יהויריב וכו'.</b> כלומר, אם נתרשלו ולא תבעו את הכסף בזמן המשמר שלהם.",
                "5": "<b>לא יהא ממרס וכו'.</b> כלומר, אין אנו אומרים שהעיקר הוא זריקת הדם, ומכיון שיזרק דם האשם אחרי שהחזיר את הגזילה יתכפר לו, אלא שחיטת האשם אינה כשירה אלא אחרי שהחזיר את הגזילה. עיין בבה\"א."
            },
            "19": {
                "0": "<b>גזל והחליף וכו'.</b> וכולם אחר ייאוש וקנה הלוקח, חייב הגזלן בחומש ואשם אם נשבע."
            },
            "20": {
                "0": "<b>פטורין מלשלם.</b> כלומר, היתומים פטורין. וביחס לעבדים, עיין מ\"ש בבה\"א.",
                "1": "<b>אין אנו יודעין וכו'.</b> כלומר, שהם טוענים שידוע להם שאביהם היה לו עסק עם הנגזל בעניין זה, אבל אינם יודעים כיצד נתפשרו. ועיין בבה\"א."
            },
            "21": {
                "0": "<b>אבל פורט וכו'.</b> כלומר, מותר לקבל את העודף מן המוכס, מפני שהוא כמציל מידו.",
                "1": "<b>וילך הלה וכו'.</b> כלומר, ילך האומן ויבקש את כליו, ויחזיר לבעליהם, עיין בבה\"א."
            },
            "26": {
                "0": "<b>משתכנס לקפיפו.</b> אעפ\"י שאינן משתמרין שם, ואין כאן אלא קניין דרבנן."
            },
            "33": {
                "0": "<b>הטה את החבית וכו'.</b> לפי פשוטה בגזלן עסיקינן. ועיין בבה\"א."
            },
            "38": {
                "0": "<b>חייבין להחזיר.</b> כלומר, אעפ\"י שהבא במחתרת מתחייב בנפשו, ואין מוציאין ממנו את הדמים (אם אין הגניבה בעין) בב\"ד חייב להחזיר בדיני שמים."
            },
            "39": {
                "0": "<b>טול דמי פרתך וכו'.</b> כלומר אם רצה לצאת ידי שמים בתשלומי הדמים (והגניבה היא בעין) אין שומעין לו (ח\"ד).",
                "1": "<b>באמת נגנבו וכו'.</b> כלומר, אינו חייב לטרוח ולקנות מה שגנב, כדי לצאת ידי שמים (ח\"ד)."
            }
        },
        "10": {
            "0": {
                "0": "<b>יעשה מפורש בפירוש.</b> עיין בבה\"א."
            },
            "2": {
                "0": "<b>לעניי אותה העיר .</b> בבא זו היא מדברי ר' אחא שהשדה היא לעניי כל ישראל, וממילא מותרים עניי העיר בלקט שכחה ופיאה, שאין השדה שלהם בייחוד (ח\"ד)."
            },
            "6": {
                "0": "<b>להטמין אסור .</b> כלומר, אפילו אם מוכרין בפרהסיא."
            },
            "7": {
                "0": "<b>וטורטני לפניו .</b> פירש\"י מאזנים גדולים (τρυτάνη). ואין עושים כן אלא בפרהסיא."
            },
            "8": {
                "0": "<b>לוקחין מהן תפארין וכו'.</b> כנראה שתפארין הן תלושין של צמר המחוברין יחד מחמת הזוהמא, עיין בבה\"א.",
                "1": "<b>במדבר וכו'.</b> משום שלא נהגו להביא את החלב והגבינה לעיר (מחמת קלקול), והיו מוכרים במדבר, ובעה\"ב יודע על כך והסתדר עם הרועים.",
                "2": "<b>ארבע וחמש צאן וכו'.</b> שחסרונן ניכר, ואין הרועה יכול להשתמט.",
                "3": "<b>ארבע וחמש גזין.</b> נראה ש\"גז\" פירושו כאן גיזה של כל הכבש, או העז (בעונה אחת). ועיין בבה\"א.",
                "4": "<b>ביאתות.</b> כלומר, בייתיות, שבעה\"ב מכיר את מניינם."
            },
            "10": {
                "0": "<b>לא קוצין וכו'.</b> עיין בבה\"א.",
                "1": "<b>בגד מנומר וכו'.</b> כלומר, אעפ\"י שרגלים לדבר שגנב את הצמר מן הבגדים השונים שארג (ע\"פ רש\"י)."
            },
            "11": {
                "0": "<b>וכסת מלאה מספחות.</b> כלומר, מוכין הניתנין בתוך הכסת, עיין בבה\"א (בשם רנ\"נ טרשצ'נסקי)."
            },
            "12": {
                "0": "<b>יותר משלש כופין.</b> כלומר, מעין קרסים שהיו נותנים בשולי הבגד, כדי להחזיקו ולמתחו, עיין בבה\"א."
            },
            "13": {
                "0": "<b>ונוטל את הכל</b> כלומר, אעפ\"י שהיה נוהג בחסידות ומקפיד על עצמו, אף הוא היה נוטל את הכל, עיין בבה\"א."
            },
            "15": {
                "0": "<b>והיוצא עם שטף המים וכו'.</b> כלומר, כששוטף את העור כדי להוציא את הזוהמא, עיין מכשירין פ\"ה מ\"ו."
            },
            "16": {
                "0": "<b>כולן אצל בעל הבית וכו'.</b> כלומר, אם אינו עובד בביתו אלא בביתו של בעה\"ב."
            }
        }
    },
    "meta": "Chapter-Halakhah-DH",
    "work": "Brief Commentary on Bava Kamma"
}