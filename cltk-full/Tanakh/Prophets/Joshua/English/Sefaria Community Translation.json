{
    "text": {
        "0": {
            "0": "Dopo la morte di Mosè, servo di Dio, l’Eterno parlò a Giosuè figlio di Nun, l’assistente di Mosè dicendogli:",
            "1": "“Mosè il mio servo, è morto; or sorgi tu, passa questo Giordano con tutto codesto popolo, volgendoti alla terra ch’Io ho data ai figli d’Israele.",
            "2": "Ogni luogo che la pianta del vostro piede calpesterà, a voi l’ho dato, come ho detto a Mosè.",
            "3": "Dal deserto, fino a codesto Libano, fino al gran fiume, il fiume Eufrate, tutta la terra dei Hhitei, fino al gran mare all’occidente, sarà in vostro dominio.",
            "4": "Non si sosterrà nessuno d’incontro a te, per tutti i giorni della tua vita; come fui con Mosè così sarò teco; non ti lascierò, non ti abbandonerò!",
            "5": "Sii forte, abbi coraggio; poichè tu farai conquistare a tutto codesto popolo, la terra che ho giurato ai loro padri di dar loro.",
            "6": "Or tu sii forte e fermo assai, nell’osservare e mantenere tutta la Legge che ti ha ordinato Mosè, il mio servo; non deviare da essa nè a destra nè a sinistra, affinchè tu prosperi dappertutto ove andrai;",
            "7": " non parta il libro di questa Legge dalla tua bocca, e la mediterai di giorno e di notte, affinchè tu badi ad eseguire, tutto ciò ch’è scritto in essa; allora riesciranno le tue vie, allora prospererai!",
            "8": "Ma ben ti raccomando; sii forte e valoroso, non temere, non paventare; e con te sarà l’Eterno tuo Dio, dappertutto ove andrai!”",
            "9": "Allora Giosuè ordinò ai commissari del popolo dicendo:",
            "10": "“Passate in mezzo al camed ordinate al popolo che si prepari vettovaglie, poichè fra tre giorni passerete codesto Giordano, per venire in dominio della terra che l’Eterno Dio vostro vi dà in retaggio.”",
            "11": "Ai Reuveniti, ai Gaditi e alla metà della tribù di Menassè, disse Giosuè così: ",
            "12": "“Ricorderete cosa vi ordinò Mosè il servo di Dio, quando vi disse: L’Eterno Dio vostro vi dà riposo e vi concede questa terra.",
            "13": "Le vostre mogli, i vostri figli, il vostro bestiame restino nel paese che vi ha dato Mosè al di là del Giordano; ma voi passate armati davanti ai vostri fratelli, tutti i guerrieri, ed ajutateli,",
            "14": "finchè darà riposo l’Eterno anche ai vostri fratelli come a voi, e conquisteranno anch’essi la terra che l’Eterno Dio vostro darà loro; quindi ritornerete alla terra di vostro retaggio, e la dominerete, siccome ve la diede Mosè il servo di Dio, al di là del Giordano, all’oriente.”",
            "15": "E quegli risposero, a Giosuè dicendo: “Tutto ciò che ci ordinasti faremo, dappertutto ove ci manderai andremo;",
            "16": "come obbedimmo a Mosè, così obbediremo a te; purchè l’Eterno tuo Dio sia con te come fu con Mosè.",
            "17": "Qualunque disubbidisse ai detti della tua bocca, non dando ascolto alle tue parole, sia pur fatto morire. Sii tu però forte e coraggioso!” "
        }
    },
    "meta": "Chapter-Verse",
    "work": "Joshua"
}